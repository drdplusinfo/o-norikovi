<div class="calibre" id="calibre_link-983">
      <p id="calibre_link-1851" class="block_198">
        <span class="text_10"><a href="#calibre_link-983" class="calibre2"><b class="calibre3">664</b></a></span></p>
      <p class="block_27"><span class="text_6">Vyrážíš dolů po proudu řeky a hledáš nějaký jiný most. Cesta je dlouhá, ale sluníčko svítí a jde se ti celkem příjemně. Celý den jsi na žádný most nenarazil. MĚL BY SES NAJÍST. Druhého dne kolem poledne jsi došel do malé vesnice na tvém břehu řeky. Promluvil sis s lidmi a zjistil, že místní most také vzala voda. Ale poradili ti, že kousek dál po proudu žije rybář a ten že prý má loďku. Poděkoval jsi a rychle pokračoval v cestě.</span>
      </p>
      <p class="block_278"><span class="text_6">Netrvalo dlouho a spatřil jsi malou chatu u vody. Na břehu před ní sedí starý šedovlasý muž s udicí a chytá ryby. Loďku však nikde nevidíš.</span>
      </p>
      <p class="block_14"><span class="text_6">„Ehm,“ snažíš se upoutat mužovu pozornost, „berou?“</span></p>
      <p class="block_14"><span class="text_6">„Ne," pravil rybář a ani se neohlédnul.</span></p>
      <p class="block_14"><span class="text_6">„Ty prý máš loďku," přešel jsi přímo k věci.</span></p>
      <p class="block_14"><span class="text_6">„Ne," odtušil, „voda ji vzala.“</span></p>
      <p class="block_278"><span class="text_6">„Aha, tak děkuji,“ pravil jsi smutně a chystal se odejít. Vtom se splávek zazmítal a rybář vytáhl na břeh rybku. A jakou rybku! Měla šupiny snad z ryzího zlata. Muž ji sundal z háčku a zlatá rybka otevřela pusu a pravila tichým cinkavým hláskem:</span>
      </p>
      <p class="block_278">
        <span class="text_6">„Ach, rybáři, neukončuj můj život! Pusť mě a splním ti jakékoliv přání.“</span></p>
      <p class="block_278"><span class="text_6">„Já jsem chytil zlatou rybku já jsem chytil zlatou rybku!“ zvedl rybář rybku oběma rukama nad hlavu a poskakoval po břehu jako šílenec. „Budu boháč! Budu slavný!" halekal. Náhle se však popadl za srdce a skácel se k zemi. Sklonil ses k němu a zjistil, že je konec. Toho štěstí bylo na něj moc. Zatlačil jsi oči v jeho rozjásaném obličeji a zvedl rybku, která mu vypadla z rukou a mrskala se teď na břehu. Kouknula na tebe svýma rybíma očima a zaškemrala:</span>
      </p>
      <p class="block_279"><span class="text_6">„Tobě také splním přání. Pusť mě, prosím.“</span></p>
      <p class="block_279">
        <span id="calibre_link-1852"></span><span class="text_6">Budeš si přát, abys uměl plavat<span class="tab">      </span><a href="#calibre_link-1039"><b class="calibre1">615</b></a></span>
      </p>
      <p class="block_279"><span class="text_6">Budeš si přát, aby most ve vesnici opět stál<span class="tab">      </span><a href="#calibre_link-1013"><b class="calibre1">638</b></a></span>
      </p>
      <p class="block_279"><span class="text_6">Budeš si přát, aby rybář obživl<span class="tab">      </span><a href="#calibre_link-941"><b class="calibre1">669</b></a></span>
      </p>
      <p class="block_279"><span class="text_6">Budeš si přát, aby ses ocitnul na druhém břehu <span class="tab">      </span><a href="#calibre_link-476"><b class="calibre1">684</b></a></span>
      </p>
      <p class="block_279"><span class="text_6">Budeš si přát, abys žil dlouho a šťastně<span class="tab">      </span><a href="#calibre_link-880"><b class="calibre1">658</b></a></span>
      </p>
      <p class="block_279"><span class="text_6">Nebudeš si přát nic a rybku zabiješ a sníš<span class="tab">      </span><a href="#calibre_link-815"><b class="calibre1">702</b></a></span>
      </p>
      <p class="block_279"><span class="text_6">Nebudeš si přát nic a hodíš rybku zpátky<span class="tab">      </span><a href="#calibre_link-943"><b class="calibre1">659</b></a></span>
      </p>
    </div>
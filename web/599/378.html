<div class="o-norikovi">
  <p class="block_114"><span class="text_6">Jdeš lesem blíž k boudě. Nyní vidíš, že je v dosti špatném stavu a chybějí jí okna i dveře. Ale střecha vypadá zachovale. Prázdnými otvory není vidět žádné světlo, asi bude neobydlená. Možná je to opuštěný letní srub nějakého dřevorubce nebo lovce. Jak tak přemýšlíš, něco v tvé hlavě vyvolalo nepříjemný pocit. Co to bylo? Probral jsi všechny myšlenky jednu po druhé a až dole v koutku jsi to nalezl - pod hromadou pokroucených nadávek na déšť a počasí se schovávalo slovo opuštěný. To je to slovo, které tě znepokojilo. Slovo opuštěný totiž v tobě vyvolává pocit, že znamená něco jako ,obydlený něčím, co normálně lidé nenavštěvují'.</span>
  </p>
  <p class="block_114">
    <span class="text_6">Díváš se na černý zející otvor dveří. Opravdu v té chajdě nikdo není?</span></p>
  <p class="block_66">
    <span></span><span class="text_6">Vstoupíš do chaty<span class="tab">      </span><a href="../604"><b>604</b></a></span>
  </p>
  <p class="block_66">
    <span class="text_6">Opatrně nahlédneš dveřmi<span class="tab">      </span><a href="../585"><b>585</b></a></span>
  </p>
  <p class="block_66">
    <span class="text_6">Schoulíš se někde pod strom<span class="tab">      </span><a href="../625"><b>625</b></a></span>
  </p>
  <p class="block_66">
    <span class="text_6">Vyrazíš na další cestu<span class="tab">      </span><a href="../607"><b>607</b></a></span>
  </p>
</div>

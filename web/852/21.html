<div class="o-norikovi">
  <p class="block_22">
    <span class="text_6">„Řekněte mi, sousedé, proč lékař Kozlík nabízí odměnu za zabití draka?“</span></p>
  <p class="block_337"><span class="text_6">„Což to nevíš?“ podivil se jeden z měšťanů, starší muž s dýmkou. „Jeho dcera je zítra ráno na řadě."</span>
  </p>
  <p class="block_337">
    <span class="text_6">„Chudák holka, taková pěkná," posteskl si hubený mužík s černým knírem.</span></p>
  <p class="block_337"><span class="text_6">„Už nemá žádnou naději,“ pokýval hlavou první, „zítra ráno ji drak slupne jako malinu. Promiň, Trombo,“ omluvil se dalšímu měšťanovi, malému a podsaditému, kterému se při posledních slovech objevily v očích slzy.</span>
  </p>
  <p class="block_337"><span class="text_6">„Víš,“ vysvětloval ti šeptem ten s knírem, „pekař Trombo dal drakovi dceru předminule. A dcera řezníka Zádrhela, to je támhleten,“ ukázal na mohutného měšťana v kostkovaném kabátci, „ta šla na řadu hned druhá. Někteří z nich to špatně nesou...“</span>
  </p>
  <p class="block_337"><span class="text_6">„Tobě se to mluví,“ zamračil se řezník, který asi zaslechl poslední slova, „když máš jen dva syny."</span>
  </p>
  <p class="block_338">
    <span class="text_6">Pokusíš se říct něco vtipného na adresu řezníka<a href="../833"><b>833</b></a></span>
  </p>
  <p class="block_338">
    <span class="text_6">Zavedeš téma rozhovoru někam jinam <a class="co-padlo-to-padlo" href="../843"><b>843</b></a></span>
  </p>
</div>

<div class="o-norikovi">
  <p>
    „Řekněte mi, sousedé, proč lékař Kozlík nabízí odměnu za zabití draka?“</p>
  <p>„Což to nevíš?“ podivil se jeden z měšťanů, starší muž s dýmkou. „Jeho dcera je zítra ráno na řadě.“
  </p>
  <p>
    „Chudák holka, taková pěkná,“ posteskl si hubený mužík s černým knírem.</p>
  <p>„Už nemá žádnou naději,“ pokýval hlavou první, „zítra ráno ji drak slupne jako malinu. Promiň, Trombo,“ omluvil se
    dalšímu měšťanovi, malému a podsaditému, kterému se při posledních slovech objevily v očích slzy.
  </p>
  <p>„Víš,“ vysvětloval ti šeptem ten s knírem, „pekař Trombo dal drakovi dceru předminule. A dcera řezníka Zádrhela, to
    je támhleten,“ ukázal na mohutného měšťana v kostkovaném kabátci, „ta šla na řadu hned druhá. Někteří z nich to
    špatně nesou...“
  </p>
  <p>„Tobě se to mluví,“ zamračil se řezník, který asi zaslechl poslední slova, „když máš jen dva syny.“
  </p>
  <p>
    Pokusíš se říct něco vtipného na adresu řezníka <a href="../833"><b>833</b></a>
  </p>
  <p>
    Zavedeš téma rozhovoru někam jinam <a class="rozcestník" href="../843">843</a>
  </p>
</div>

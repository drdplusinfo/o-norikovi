<div class="o-norikovi">
  <p class="block_42"><span class="text_6">„Hele,“ řekl jsi, „něco mě napadlo! Proč žereš panny?“</span></p>
  <p class="block_87"><span class="text_6">„Už jsem ti to říkal, podle pověstí přece panny žerou draky... teda naopak, víš co myslím.“</span>
  </p>
  <p class="block_42"><span class="text_6">„Podle všech pověstí?"</span></p>
  <p class="block_42"><span class="text_6">„Podle některých,“ připustil drak. „Podle většiny.“</span></p>
  <p class="block_42"><span class="text_6">„A podle toho zbytku dělají co?“</span></p>
  <p class="block_42"><span class="text_6">„No... různé věci,“ marně vzpomíná drak.</span></p>
  <p class="block_42"><span class="text_6">„Přece sedí na hromadě zlata, ne?“ napověděl jsi mu.</span></p>
  <p class="block_42"><span class="text_6">„Ale kde mám vzít tolik zlata?“</span></p>
  <p class="block_87"><span class="text_6">„Stačily by tři pytle?“ usmál ses. „Když odtud veřejně odejdeš, dám ti tři pytle zlata!"</span>
  </p>
  <p class="block_42"><span class="text_6">„Ty máš tři pytle zlata?“ zeptal se drak podezřívavě.</span></p>
  <p class="block_87"><span class="text_6">„Ne... ale dostanu je, když tě vyženu. A taky jiné věci,“ usmál ses na dívku, .jestli mě budou chtít.“ Odpovědí ti byl něžný polibek na tvář.</span>
  </p>
  <p class="block_42"><span class="text_6">Drak se zamyslel.</span></p>
  <p class="block_87"><span class="text_6">„Dobře to zvaž,“ radíš mu. „Máma bude spokojená, že její syn sedí na hromadě zlata, což je pro draka celkem seriozní práce, ty nebudeš riskovat, že tě odtud vyžene nějaký hrdina... a město bude spokojené, že nemá draka.Já budu slavný, a tady... ehm...“</span>
  </p>
  <p class="block_87"><span class="text_6">„Smetanka,“ napověděla ti dívka, „ale můžeš mi říkat Pampeliška.“</span>
  </p>
  <p class="block_87">„A tady Pampeliška bude... Cože? Říkala jsi Pampeliška?" vykřikl jsi překvapením</p>
  <p class="block_72"><span class="text_6">„Ano,“ polekala se dívka, „co se děje? Pampeliška - to je takový malý žlutý kulatý kvítek...“</span>
  </p>
  <p class="block_72"><span class="text_6">„No jasně, Pampeliška,“ zavýskl jsi, popadl dívku a několikrát s ní zatočil. „Ty moje štístko,“ políbil jsi ji, „už tě mám a už tě nepustím.“</span>
  </p>
  <p class="block_72">
    <span class="text_6">„Co se děje?“ zeptala se zmateně. „Ještě ani nevím, jak se jmenuješ.“</span></p>
  <p class="block_72"><span class="text_6">„Ach promiň, já jsem Norik,“ představil ses, „a budu ti všechno vyprávět později. Teď to musíme vyřídit tady s drakem.“ <a href="../1021"><b>1021</b></a></span>
  </p>
</div>

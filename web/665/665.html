<div class="o-norikovi">
  <p><b>10</b></p>
  <p class="block_12">Jednoho letního večera, jako stvořeného pro skládání veršů, zaklepal někdo slabě na dveře.
    Všichni už spali, tak jsi šel ke dveřím.</p>
  <p class="block_14">„Kdo je?“ otázal ses opatrně.</p>
  <p class="block_13">„Sudičky," odpověděly tři tajemné hlasy. „Pusť nás dovnitř, Noriku.“</p>
  <p class="block_13">„Sudičky? Tady se přece nikdo už dvacet let nenarodil,“ pravil jsi příkře.</p>
  <p class="block_13">„Devatenáct let," opravily tě sudičky, „devatenáct let a tři týdny. Pusť nás dovnitř, nebudeme
    se bavit přes dveře," zaznělo již poněkud nervózně, a tak jsi radši poslechl - takové bytosti je neradno si
    rozhněvat. Vešly tři stařeny, které vypadaly jako... no prostě jako sudičky.</p>
  <p class="block_16">„Promiň,“ pravila první sudička, „že jsme to dřív nestihly. To vis, žijete tady tak trochu z
    ruky...“</p>
  <p class="block_17">„Lehni si prosím do kolébky,“ řekla druhá, „ať můžeme začít.“</p>
  <p class="block_16">„Do kolébky?“ zeptal ses překvapeně. „Už ji nemáme, nestačí postel?“</p>
  <p class="block_16">„Snad ano,“ usoudila třetí, „lehni si a usni. Nebo to aspoň předstírej." Uposlechl jsi ji,
    lehl sis do postele a ještě než jsi zavřel oči, začaly sudičky chvatně přeříkávat.</p>
  <p class="block_17">„Budeš chytrý a bystrý...“</p>
  <p class="block_17">„Ale budeš slabý a nešikovný..."</p>
  <p class="block_16">„Až ti bude devatenáct, vydáš se do světa, kde tě čeká štěstí. Hotovo, můžeš vstát,“ dokončila
    věštbu třetí sudička.</p>
  <p class="block_16">„Počkejte,“ volal jsi za ocházejícími stařenkami, „devatenáct mi bylo před nedávnem!“</p>
  <p class="block_16">„No, my víme,“ otočila se na odchodu první a rozpačitě se usmála, „víš, v poslední době to moc
    nestíháme a tebe jsme pořád odkládaly... Vyraz radši hned zítra a vem to zkratkou, ať ti štěstí neuteče.“</p>
  <p class="block_17">Uposlechneš její
    rady<span class="tab">      </span><a href="../785"><b>71</b></a>
  </p>
  <p class="block_17">Budeš to považovat za hloupý
    sen<span class="tab">      </span><a href="../281"><b>17</b></a>
  </p>
</div>
<div class="o-norikovi">
  <p>„Tak, a je to,“ říkáš sedlákovi, který právě dorazil zpět ke tvému břehu, kde na něj čeká koza, „teď už jenom
    naložíš kozu a dovezeš ji na druhý břeh.“
  </p>
  <p>„Máš pravdu,“ zaradoval se sedlák a učinil tak. Na druhém břehu vyvedl kozu z lodi.
  </p>
  <p>„A teď ještě připluj pro mne,“ voláš na něj.</p>
  <p>„To nejde,“ křičí na tebe z druhého břehu sedlák, „koza by mi zatím sežrala zelí, jestli by dřív nesežral vlk
    kozu.“
  </p>
  <p>„Tak vezmi kozu s sebou,“ naléháš zoufale.</p>
  <p>„Ale kdepak, já jsem rád, že mám všechno tady,“ mávnul rukou a přivázal loďku ke stromu u břehu. „Ale stejně ti
    děkuji!“ Ignoroval tvé hlasité nadávky na jeho nevděčnost a zmizel v lese i s vlkem, kozou a nůší zelí. Dál proti
    proudu prý žádný most není - nezbývá, než se vrátit <a href="../682"><b>682</b></a>
  </p>
</div>
<img src="/images/o-norikovi/zapati/hory-vlevo.png" alt="Blízké hory" class="obrázek-prostředí">

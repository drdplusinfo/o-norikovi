<div class="calibre" id="calibre_link-742">
      <p id="calibre_link-2088" class="block_198">
        <span class="text_10"><a href="#calibre_link-742" class="calibre2"><b class="calibre3">855</b></a></span></p>
      <p class="block_10"><span class="text_6">„Tady máš čtyři měďáky, ty vydřiduchu,“ vtiskl jsi mu do tučné dlaně peníze (odepiš si čtyři měďáky). „Nejdřív mi přines něco dobrého k jídlu a pití, vykoupu se až potom.“</span>
      </p>
      <p class="block_340"><span class="text_6">„Říkal jsem, že nenaléváme. A navíc pití není v ceně.“ „Hmmm... tak mi k tomu jídlu dones aspoň vodu."</span>
      </p>
      <p class="block_10"><span class="text_6">Odkolébal se do kuchyně. Sundal sis židle z jednoho stolu, posadil ses, natáhl sis nohy a čekáš. Za nějakou dobu přifuněl zpocený hospodský a v rukou má kouřící talíř.</span>
      </p>
      <p class="block_10"><span class="text_6">„Promiň, pane, jsem teď na to sám, když chudák moje holka... zatracenej drak!" zastavil se na chvíli a rukou si protřel oči, v nichž se mu zaleskly slzy. Hned se zase vzpamatoval a pokračoval k tvému stolu: „Máme dnes výborný špenát... copak, pane?“ podivil se, když viděl, jak jsi zbledl.</span>
      </p>
      <p class="block_10"><span class="text_6">„Ale nic, toho si nevšímej,“ pravil jsi nešťastně, „to je jen můj osobní problém.“</span>
      </p>
      <p class="block_10"><span class="text_6">Hospodský se s povzdechem posadil na své místo (na dvě židle u výčepu) a otřel si zpocené čelo. Dojedl jsi svou porci špenátu, zapil ji vodou a řekl jsi:</span>
      </p>
      <p class="block_9">
        <span class="text_6">„Dobré to bylo. Děkuji ti. Teď bych rád viděl svůj pokoj.“ <a href="#calibre_link-974"><b class="calibre1">838</b></a></span>
      </p>
    </div>
<div class="calibre">
  <p><b>531</b></p>
  <p class="block_10"><span class="text_6">A taky že ano. Jak tak kráčíš vzhůru do kopce pod klenbou stromů, najednou nad tebou zapraskají větve a přímo před tebe dopadne chlap. Chlap? No dobrá, to jsem možná trochu přehnal - asi jsem neměl nazývat chlapem stvoření, které je více než dva metry vysoké a váží tak metrák a půl, které má obrovské silné ruce a křivé, ale patrně rychlé nohy, které má rozpláclý nos a mohutnou spodní čelist, ze které trčí vzhůru dva dlouhé ostré Špičáky, stvoření, jehož svalnaté nahé tělo je porostlé dlouhými hustými chlupy a jehož dvě tupá očka se na tebe krvelačně dívají. No, ale už jsem to nazval chlapem, tak mu tak budeme říkat i nadále - Modrý chlap... Aha, já jsem zapomněl říct, že ty chlupy jsou modré.</span>
  </p>
  <p class="block_10"><span class="text_6">Takže Modrý chlap seskočil z větví stromu přímo před tebe a rozplácl se na cestě. Začíná se pomalu štrachat na nohy. Co uděláš?</span>
  </p>
  <p class="block_9">
    <span class="text_6">Vrhneš se na něj a budeš s ním bojovat<span class="tab">      </span><a href="../203"><b class="calibre1">567</b></a></span>
  </p>
  <p class="block_75"><span class="text_6">Vezmeš nohy na ramena a utečeš, než se zvedne<span class="tab">      </span></span><span class="text_6"><a href="../749"><b class="calibre1">503</b></a></span>
  </p>
  <p class="block_75">
    <span class="text_6">Počkáš, co se bude dít<span class="tab">      </span><a href="../1037"><b class="calibre1">482</b></a></span>
  </p>
</div>
<div class="calibre">
  <p><b>656</b></p>
  <p class="block_36"><span class="text_6">Vyrážíš údolím vzhůru podél řeky proti jejímu proudu. Cesta je dlouhá a úmorná a hlavně je stále do kopce. Už bylo pozdní odpoledne, když jsi dohnal podivnou skupinku - rozložitý sedlák, který na zádech nese nůši se zelím, vede kozu a u nohy mu kráčí vlk.</span>
  </p>
  <p class="block_23"><span class="text_6">„Buď zdráv, dobrý muži," pozdravil jsi ho.</span></p>
  <p class="block_23"><span class="text_6">„Nazdar,“ zabručel on.</span></p>
  <p class="block_36"><span class="text_6">„Nezlob se - leží cíl tvé cesty na tomto břehu nebo na opačném?"</span>
  </p>
  <p class="block_23"><span class="text_6">„Na opačném," odvětil, „byl jsem za horama na trhu nakoupit, jak vidíš. Dobře jsem koupil, není-liž pravda?" ukázal na vlka, kozu a zelí.„Takže je tímto směrem nějaký most?“ zaradoval ses.</span>
  </p>
  <p class="block_36"><span class="text_6">„Ne, ale o kus dál mám na břehu přivázanou malou loďku. Doufám, že ji bouřka neodnesla.“</span>
  </p>
  <p class="block_36"><span class="text_6">Než ses stačil osmělit a požádat jej, zda by tě nepřevezl, zvolal: „Neodnesla, támhle je, vidíš?“</span>
  </p>
  <p class="block_36"><span class="text_6">„Ne,“ řekl jsi po pravdě, neboť jsi nikde žádný předmět, který by mohl být považován za loďku, neviděl. Jen břeh porostlý lopuchy a bodláčím.</span>
  </p>
  <p class="block_23"><span class="text_6">„No přece tady,“ řekl sedlák, a odklopil lopuchový list.</span></p>
  <p class="block_23"><span class="text_6">„Aha,“ pravil jsi zklamaně.</span></p>
  <p class="block_36"><span class="text_6">„No vždyť říkám, že je to jen malá loďka,“ pokrčil rameny sedlák a vytáhl z bodláčí ještě pár mrňavých vesel.</span>
  </p>
  <p class="block_23"><span class="text_6">„Ta nás asi oba neuveze, že?“</span></p>
  <p class="block_36"><span class="text_6">„Ale uvezla by,“ pravil muž, .jenže já mám také ještě kozu, vlka a nůši zelí. Budu muset jet několikrát. Víc jak jedna věc se mi sem zároveň se mnou nevejde... huš, vypadni od toho zelí,“ odehnal kozu od nůše. „A ty toho taky nech," křikl na vlka, který cenil zuby a mlsně koukal na kozu.</span>
  </p>
  <p class="block_36"><span class="text_6">„To bude asi problém,“ poškrábal se pak na hlavě, ,jak je převézt. Když nechám vlka s kozou pohromadě samotné, to se s kozou můžu rovnou rozloučit. A když nechám kozu se zelím, tak by to dopadlo asi taky špatně. Jsem úplně bezradný.“</span>
  </p>
  <p class="block_36"><span class="text_6">„Já ti je pohlídám, aby se navzájem nežrali,“ navrhl jsi, „a ty mě pak převezeš.“ Vlk na tebe zavrčel a koza na tebe vyplázla jazyk.</span>
  </p>
  <p class="block_36"><span class="text_6">„Hmmm, nevím,“ pravil sedlák, „asi mi je neuhlídáš. Mám pocit, že tě asi nebudou poslouchat.“ Vlk i koza přikývli.</span>
  </p>
  <p class="block_39"><span></span><span class="text_6">Vrátíš se zpět, když už dál žádný most není<span class="tab">      </span><a href="../190"><b>682</b></a></span>
  </p>
  <p class="block_39">
    <span class="text_6">Zmlátil sedláka a sebereš mu loďku<span class="tab">      </span><a href="../191"><b>621</b></a></span>
  </p>
  <p class="block_39">
    <span class="text_6">Pokusíš se sedlákovi nějak pomoci<span class="tab">      </span><a href="../145"><b>651</b></a></span>
  </p>
</div>
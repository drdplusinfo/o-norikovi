<div class="o-norikovi">
<p class="block_45"><span class="text_6">Emcovu chaloupku jsi našel opravdu lehce. Stojí na konci vesnice a bez ladu a skladu se kolem ní povalují různé rozbité a zrezivělé, ztrouchnivělé či jinak se rozkládající věci - různé tyče, kola, žebříky, skříně, hrnce a bůhvíco ještě. Jediný pohled do okna chýše napovídá, že ani uvnitř není situace jiná. Před ní sedí na zemi postarší muž a něco si prstem čmárá do hlíny.</span>
  </p>
  <p class="block_301"><span class="text_6">„Ehm...“ odkašlal sis, když ti dlouho nevěnoval pozornost. Muž si jen něco zamumlal, nakreslil kolem sebe prstem do hlíny veliké kolo a hned ho začal rukama přeměřovat.</span>
  </p>
  <p class="block_301"><span class="text_6">„Nezlob se, dobrý muži..." dodal sis znovu odvahy. Muž začal něco počítat na prstech:</span>
  </p>
  <p class="block_302"><span class="text_6">„To máme tři sáhy, jedna píď...“</span></p>
  <p class="block_302"><span class="text_6">„Haló," zakřičel jsi mu přímo u ucha.</span></p>
  <p class="block_301"><span class="text_6">„Ouaváááj,“ lekl se muž, „pěkně jsi mě vyděsil, vůbec jsem tě neslyšel přicházet... kruci, teď jsi mě přerušil, říkal jsem tři sáhy,</span>
  </p>
  <p class="block_42"><span class="text_6">jedna píď a kolik palců?"</span></p>
  <p class="block_302">
    <span></span><span class="text_6">Odpovíš, že neříkal nic<span class="tab">      </span><a href="../467"><b>726</b></a></span>
  </p>
  <p class="block_302">
    <span class="text_6">Odpovíš, že jeden palec<span class="tab">      </span><a href="../468"><b>750</b></a></span>
  </p>
  <p class="block_302">
    <span class="text_6">Odpovíš, že dva palce<span class="tab">      </span><a href="../469"><b>775</b></a></span>
  </p>
  <p class="block_302">
    <span class="text_6">Odpovíš, že tři palce<span class="tab">      </span><a href="../470"><b>735</b></a></span>
  </p>
  <p class="block_302">
    <span class="text_6">Odpovíš, že čtyři palce<span class="tab">      </span><a href="../471"><b>758</b></a></span>
  </p>
  <p class="block_302">
    <span class="text_6">Odpovíš, že pět palců<span class="tab">      </span><a href="../472"><b>760</b></a></span>
  </p>
</div>
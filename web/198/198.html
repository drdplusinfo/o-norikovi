<div class="o-norikovi">
  <p>Vkročil jsi do stínu koruny stromu a na tvé tváři se rozhostil... co se děje? Slunce se do
    tebe zase opírá plnou silou. Ale jak to? Pohlédl jsi nad sebe a spatřil, že všechny listy najednou seschly a
    scvrkly se a z bohaté zelené kštice stromu zbylo jen smutné řešeto.</p>
  <p>„Checht...“ ušklíbl se tenký, seschlý a pokroucený kmen stromu, který neposkytoval téměř
    žádný použitelný stín.</p>
  <p>„Co se stalo?“ zeptal ses. „Kam zmizelo tvoje listí? Tvá bohatá koruna?“</p>
  <p>„Je pryč... dobrý, ne?“ řekl strom.</p>
  <p>„Tys to udělal schválně!“ obvinil jsi jej.</p>
  <p>„Jo. Checht!“</p>
  <p>„Ale... ale proč?“ nechápal jsi.</p>
  <p>„Protože jsem strom Prasák,“ vytvořila kůra stromu další škodolibý úsměšek. „Stojím tady a
    užívám si pocestných.“</p>
  <p>
    Teda, to je ale sprosťárna ⇒ N-1(<a href="../213"><b>213</b></a>), říkáš si. Jak něco tak odporného může v našem
    světě vůbec přežít?</p>
  <p>
    Poprosíš jej, jestli by ti nemohl udělat stín <a class="rozcestník" href="../183"><b>183</b></a>
  </p>
  <p>
    Ulomíš mu větev <a class="rozcestník" href="../184"><b>184</b></a>
  </p>
  <p>
    Řekneš mu, že ho pokácíš <a class="rozcestník" href="../181"><b>181</b></a>
  </p>
  <p>
    Zasměješ se <a class="rozcestník" href="../161"><b>161</b></a>
  </p>
  <p>
    Pokusíš si na chvíli odpočinout ve stínu kmene <a class="rozcestník" href="../158"><b>158</b></a></p>
</div>

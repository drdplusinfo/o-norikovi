<div class="o-norikovi">
  <p class="block_72"><span class="text_6">Drak se pohodlně usadil na zem. Sedl sis proti němu a dívka se k tobě přivinula.</span>
  </p>
  <p class="block_72"><span class="text_6">„Víš,“ řekl drak, ,já vlastně ani panny nežeru. Já vůbec maso nežeru. Já jsem vegetarián.“</span>
  </p>
  <p class="block_72"><span class="text_6">„Tak proč ta celá šaškárna," podivil ses, „proč ty oběti?“ „Ale,“ mávnul drak křídlem, „to všechno kvůli mámě. Ona pořád nadávala, že sedím doma, že nejsem k ničemu, že drak se má řídit podle pověstí a žrát panny. Tak teď musím takhle blbnout, jinak bych s ní nevydržel. Jestli vás můžu poprosit, utečte někam, kde vás nikdo nenajde. Ať se máma nedozví, že jsem vás pustil.“</span>
  </p>
  <p class="block_9"><span class="text_6">„A co budeš dělat ty?“ zeptala se draka dívka.</span></p>
  <p class="block_72"><span class="text_6">„Já? No nic, budu dělat, že jsem tě sežral. Mýtus o zlém drakovi pokračuje... Tak běžte už, než si to rozmyslím."</span>
  </p>
  <p class="block_9">
    <span class="text_6">Odejdete spolu <a class="co-padlo-to-padlo" href="../1016"><b>1016</b></a></span>
  </p>
  <p class="block_9">
    <span class="text_6">Zkusíte draka přesvědčit, aby toho nechal <a class="co-padlo-to-padlo" href="../1030"><b>1030</b></a></span>
  </p>
</div>

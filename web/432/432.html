<div class="o-norikovi">
  <p class="block_123">„Jen se podívej, jaké vzácnosti tu mám," ukázal na sadu lahviček s různobarevnými vodičkami.
    „Za pouhé dva měďáky můžeš pořídit tuto skvělou mastičku (215; čísel v závorce si zatím nevšímej) - vydržíš-li
    trochu bolesti, pak vyléčí každou ránu. Za tutéž cenu pak tento životabudič
    (<a href="../520"><b>251</b></a>), s <span class="text_">nímž</span> se ti svět bude
    zdát hnedle krásnější," zdvihl malou placatou lahvičku. „Anebo zde,“ zahalekal, .jedinečná možnost zakoupit za
    pouhé tři měďáky pilulku (<a href="../521"><b>230</b></a>), po níž bys mohl skály
    lámat a voly pěstí porážet. Či spíše jsi zaměření duchovního a tento čistič mysli
    (<a href="../319"><b>246</b></a>) bys koupil za tři měďáky?" ukázal na lahvičku s
    čirou tekutinou. „A konečně tento amulet (<a href="../522"><b>237</b></a>), který ti
    přinese štěstí za pouhý jeden měďák!"</p>
  <p class="block_123">Vyber si, co chceš (a na co máš peníze). Až si vybereš, odepiš si peníze a můžeš si přečíst
    bod uvedený v závorce u zakoupené věci. Pak pokračuj ve čtení tady:</p>
  <p class="block_123">Dívka zatím nabrala vodu ze studny a vydala se zpět do domu, ze kterého vyšla. Muž v rudém
    šatu několikrát rozvážně přešel sem a tam a nakonec zmizel ve svých dveřích. Ponocný se stále baví s trhovci a
    jeho pes vesele vrtí ocasem.</p>
  <p class="block_155"><span>Oslovíš ponocného<span class="tab">      </span><a href="../42"><b>252</b></a></span>
  </p>
  <p class="block_155">Oslovíš jeho
    psa<span class="tab">      </span><a href="../43"><b>240</b></a>
  </p>
  <p class="block_155">Oslovíš jiného
    kupce<span class="tab">      </span><a href="../523"><b>276</b></a>
  </p>
  <p class="block_156">Oslovíš náhodného
    kolemjdoucího<span class="tab">      </span><a href="../524"><b>243</b></a>
  </p>
  <p class="block_155">
    Vyčkáš<span class="tab">      </span><a href="../483"><b>212</b></a>
  </p>
</div>
<div class="o-norikovi">
  <p><span>Hodil jsi rybku zpět a řekl jsi: „Ať stojím na druhém břehu řeky!“ „Hele,“ vystrčila rybka tlamičku z vody, „to záleží na tom, jak to bereš. Zkus se na to podívat z druhé strany. Tedy jako z druhého břehu. Z toho pohledu je tvé přání splněno, ne?“ zeptala se opatrně.</span>
  </p>
  <p><span>„Mě neoblafneš,“ pravil jsi tvrdě.</span></p>
  <p><span>„No dobrá, přiznávám se, to zkrátka nedokážu,“ zacinkala rybka svým hláskem a kdyby měla ramena, určitě by jimi pokrčila. Pak zmizela pod hladinou <a href="../670"><b>670</b></a></span>
  </p>
</div>

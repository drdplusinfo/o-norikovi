<div class="o-norikovi">
  <p>Knížka, kterou jsi právě začal číst, není jen obyčejným příběhem. Je to napůl kniha a napůl hra
    - pro tento druh příběhu se proto vžil anglický název gamebook. Základním principem gamebooku je, že jeho děj je
    rozčleněn na kratší <span class="text_">číslované úseky,</span> které dohromady sestaví příběh. Neskládají se
    však jeden za druhým, podle svých čísel, ale čtenář sám rozhodne, jakým způsobem budou poskládány, a tedy kudy
    se bude děj odvíjet. Na konci každého takového krátkého odstavečku proto najdeš odkazy, kudy pokračovat dál.
    Někdyje tato možnost jen jedna, jindy o pokračování rozhodne náhoda, většinou však volba leží na tobě. Ať již
    výběr proběhne jakkoliv, nakonec vždy obdržíš číslo úseku, který máš nalistovat a kde máš číst dále.</p>
  <p>Víš co, vyzkoušíme si to. Čeká tě první rozhodnutí. Odpověz, zda jsi již někdy nějaký gamebook
    četl. (Nebo hrál? Spíš tak nějak napůl.) Podle odpovědi pokračuj ve čtení na bodě označeném jedním z uvedených
    čísel. Poslední možnost zvol v případě, že už pravidla znáš a chceš začít přímo hrát.</p>
  <p>
    <span>Už jsi někdy nějaký gamebook hrál<span class="tab">      </span><a href="../596"><b>55</b></a></span>
  </p>
  <p>Ještě nikdy jsi gamebook
    nehrál<span class="tab">      </span><a href="../597"><b>35</b></a>
  </p>
  <p>Nečteš poprvé tento bod, chceš přímo
    začít<span class="tab">      </span><a href="../395"><b>47</b></a>
  </p>
</div>
<div class="o-norikovi">
  <p><span class="text_6">Horský hřeben, který se před tebou tyčí, vypadá zvlášť vysoký a nepřístupný. Holé, strmé skály se vypínají až k obloze a obrovské balvany i drobná suť pokrývají jejich úpatí. Stojíš před nimi, malý a bezvýznamný, rukama si cloníš oči a pozoruješ rozeklanou křivku obzoru, hledaje nějaký schůdný průsmyk. Snad by to šlo támhletím sedlem. No ano, máš dokonce pocit, že se k němu kamením a sutí vine cestička - nezřetelná, ale přece jen cestička. A támhle po ní snad dokonce někdo jde. Nedokážeš rozeznat podrobnosti, ale zdá se, že je to člověk v tmavých šatech.</span>
  </p>
  <p>
    <span class="text_6">Pokusíš se pocestného dohnat <a class="rozcestník" href="../418"><b>418</b></a></span>
  </p>
  <p>
    <span class="text_6">Raději počkáš, až zmizí za obzorem <a class="rozcestník" href="../415"><b>415</b></a></span>
  </p>
</div>

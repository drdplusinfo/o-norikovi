<div class="o-norikovi">
  <p>„Jen se podívej, jaké vzácnosti tu mám," ukázal na sadu lahviček s různobarevnými vodičkami.
    „Za pouhé dva měďáky můžeš pořídit tuto skvělou mastičku (<a href="../215"><strong>215</strong></a>; čísel v závorce
    si zatím nevšímej) - vydržíš-li
    trochu bolesti, pak vyléčí každou ránu. Za tutéž cenu pak tento životabudič
    (<a href="../251"><b>251</b></a>), s nímž se ti svět bude
    zdát hnedle krásnější,“ zdvihl malou placatou lahvičku. „Anebo zde,“ zahalekal, „jedinečná možnost zakoupit za
    pouhé tři měďáky pilulku (<a href="../230"><b>230</b></a>), po níž bys mohl skály
    lámat a voly pěstí porážet. Či spíše jsi zaměření duchovního a tento čistič mysli
    (<a href="../246"><b>246</b></a>) bys koupil za tři měďáky?" ukázal na lahvičku s
    čirou tekutinou. „A konečně tento amulet (<a href="../237"><b>237</b></a>), který ti
    přinese štěstí za pouhý jeden měďák!"</p>
  <p>Vyber si, co chceš (a na co máš peníze). Až si vybereš, odepiš si peníze a můžeš si přečíst
    bod uvedený v závorce u zakoupené věci. Pak pokračuj ve čtení tady:</p>
  <p>Dívka zatím nabrala vodu ze studny a vydala se zpět do domu, ze kterého vyšla. Muž v rudém
    šatu několikrát rozvážně přešel sem a tam a nakonec zmizel ve svých dveřích. Ponocný se stále baví s trhovci a
    jeho pes vesele vrtí ocasem.</p>
  <p>Oslovíš ponocného <a class="rozcestník" href="../252"><b>252</b></a>
  </p>
  <p>Oslovíš jeho
    psa <a class="rozcestník" href="../240"><b>240</b></a>
  </p>
  <p>Oslovíš jiného
    kupce <a class="rozcestník" href="../276"><b>276</b></a>
  </p>
  <p>Oslovíš náhodného
    kolemjdoucího <a class="rozcestník" href="../243"><b>243</b></a>
  </p>
  <p>
    Vyčkáš <a class="rozcestník" href="../212"><b>212</b></a>
  </p>
</div>

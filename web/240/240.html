<div class="o-norikovi">
  <p>„To je ale pěknej pejsánek,“ sklonil ses k vlčákovi, který seděl u nohy ponocného. „A jak chytře se kouká... co,
    pejsku, jakpak se jmenuješ?“
  </p>
  <p>„Azor,“ odtušil pes stroze.</p>
  <p>„Ehm... tedy... těšilo mne... ehm... pane, váš pes mluví?“ obrátil ses na ponocného.
  </p>
  <p>„Mám za to, že ano. Leč po službě vždy bývá nevrlý. Chcete-li mu snad nějakého dotazu položiti, pak svěřte jej bez
    obavy mně, neboť vězte, že dlouhé hovory jsme již spolu vedli a naše názory jsou v mnohém podobné.“
  </p>
  <p>Co tě bude především zajímat?</p>
  <p>
    Kdo je ten muž v červeném šatu <a class="rozcestník" href="../188">188</a>
  </p>
  <p>
    Něco o zdejším místopisu <a class="rozcestník" href="../206">206</a>
  </p>
  <p>
    Spíš něco ze života lidí <a class="rozcestník" href="../234">234</a>
  </p>
  <p>
    Jaké to je býti ponocným <a class="rozcestník" href="../275">275</a>
  </p>
</div>
<img src="/images/o-norikovi/zapati/vesnice-vpravo.png" alt="Víska" class="obrázek-prostředí">

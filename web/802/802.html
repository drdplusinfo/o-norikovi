<div class="o-norikovi">
  <p><b>1019</b></p>
  <p class="block_72"><span class="text_6">Náhle se drak zvedl. Dav zašuměl hrůzou, couvnul o několik kroků zpět a naježil se vidlemi, kladivy, holemi i meči a</span>
  </p>
  <p class="block_368"><span class="text_6">halapartnami. Obrátily se na tebe desítky párů překvapených a rozhořčených očí.</span>
  </p>
  <p class="block_227"><span class="text_6">Drak s vrozeným citem pro dramaturgii ještě chvíli stupňoval napětí tím, že roztáhl křídla... a ustoupil stranou. Zlostné mručení se změnilo v překvapené výkřiky - za drakem stálo jedenáct krásných panen. Jejich otcové, matky, snoubenci, sourozenci a další se prodrali davem a vrhli se k nim nedbaje draka, který to vše dojatě sledoval. Dávno oplakané dívky se vrhaly do náručí svých blízkých a dav ti začal provolávat slávu.</span>
  </p>
  <p class="block_227">
    <span class="text_6">„Vaše veličenstvo,“ poklekl jsi před králem, „mohu teď dostat svou odměnu?“</span>
  </p>
  <p class="block_227"><span class="text_6">„Zajisté, dal jsem své slovo - zlato je tvé i s povozem,“ mávnul rukou k vozu, který vezlo několik vojáků na konci průvodu. Nechal jsi je, ať dovezou zlato ke kameni. Drak se na tebe vděčně podíval a řekl:</span>
  </p>
  <p class="block_227"><span class="text_6">„Díky, nikdy ti to nezapomenu. Zbavil jsi mě spousty starostí. Kdybys někdy potřeboval mou pomoc, neváhej,“ podal ti malý kousek papíru se svou adresou v horách. Napiš si dračí navštívenku (to jen abychom byli důslední, už ji asi nebudeš potřebovat). Pak se drak chopil vozu a pěšky se vydal směšně kolébavou chůzí směrem k dalekému obzoru. Ještě se jednou otočil a ty jsi mu zamával <a href="../803"><b>1031</b></a></span>
  </p>
</div>
<div class="o-norikovi">
  <p><b>850</b></p>
  <p class="block_42"><span class="text_6">„A jak to všechno nese princezna?“ zeptal ses.</span></p>
  <p class="block_87"><span class="text_6">„Ta? Viděl jsem ji v královské zahradě, když jsem nesl na hrad rohlíky, a tvářila se celkem vesele,“ prohlásil malý podsaditý mužík.</span>
  </p>
  <p class="block_42"><span class="text_6">„Vždyť ji má za měsíc sežrat drak?“ podivil ses.</span></p>
  <p class="block_36"><span class="text_6">„Kdo ví, koho jsi to vlastně viděl, Trombo,“ dobíral si tlouštíka hubený muž s knírkem, „princezna má spoustu dvorních dam a vsadím se, že bys ji nepoznal, ani kdyby to měla napsáno na čele.“</span>
  </p>
  <p class="block_23"><span class="text_6">„Náhodou, měla korunku,“ řekl uraženě Trombo.</span></p>
  <p class="block_36"><span class="text_6">„Já myslím, že ta holka... teda Její Výsost,“ rozhlédl se ostražitě mohutný muž v kostkovaném kabátci, „že je moc lehkovážná. Tak, tak.“</span>
  </p>
  <p class="block_36"><span class="text_6">„A nebo pořád doufá, že se objeví nějaký hrdina a zachrání ji. Není divu, když to tak je v každé pohádce,“ uvažoval stařík s dýmkou.</span>
  </p>
  <p class="block_23"><span class="text_6">„Jenomže tohle není pohádka,“ povzdechl si Trombo, „tohle</span></p>
  <p class="block_23"><span class="text_6">je gamebook...“</span></p>
  <p class="block_39">
    <span></span><span class="text_6">Pokračuješ dál o princezně<span class="tab">      </span><a href="../883"><b>883</b></a></span>
  </p>
  <p class="block_39">
    <span class="text_6">Pokračuješ dál o hrdinech<span class="tab">      </span><a href="../124"><b>853</b></a></span>
  </p>
  <p class="block_39">
    <span class="text_6">Zavedeš hovor jinam<span class="tab">      </span><a href="../23"><b>843</b></a></span>
  </p>
</div>
<div class="o-norikovi">
  <p>Krčíš se pod stromem na kraji lesa a kolem tebe běsní živly. Nemůžeš uvěřit tomu, že ještě před chvílí bylo
    slunečné jasné poledne. A hlavně tomu, že jsi na teplo nadával. Teď se chvěješ zimou a tušíš, že na sebe jistě
    nenechá dlouho čekat nějaká nemoc ⇒ N-1(<a href="../631"><b>631</b></a>).
  </p>
  <p>Rozhlížíš se ztemnělým lesem přízračně osvětlovaným blesky křižujícími oblohou. Počkat, nezahlédl jsi támhle v dáli
    něco jako přístřešek? Když se opona deště znovu na chvíli zvedla, vidíš, že se nemýlíš - kus od cesty stojí v lese
    dřevěná bouda. Kdo tam asi může bydlet?
  </p>
  <p>
    Půjdeš blíž k boudě <a class="rozcestník" href="../599">599</a>
  </p>
  <p>
    Zůstaneš schoulený pod stromem <a class="rozcestník" href="../625">625</a>
  </p>
  <p>
    Vyrazíš na další cestu <a class="rozcestník" href="../607">607</a>
  </p>
</div>
<img src="/images/o-norikovi/zapati/hory-vlevo.png" alt="Blízké hory" class="obrázek-prostředí">

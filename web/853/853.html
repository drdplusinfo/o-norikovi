<div class="o-norikovi">
  <p><span>„A jak se vlastně pozná takový hrdina?“ nedala ti zvědavost.</span></p>
  <p>
    <span>„Má meč,“ řekl bez váhání mohutný muž, „pokud možno drakobijecký.“</span></p>
  <p><span>„A taky blyštivou zbroj,“ přidal se hubený s knírkem.</span></p>
  <p>
    <span>„Ba ne, je skoro nahý a blyští se mu jenom svaly,“ zavrtěl hlavou první.</span></p>
  <p><span>„Hloupost, Zádrhele,“ trval na svém hubený, „na draka se chodí ve zbroji. Zásadně.“</span>
  </p>
  <p><span>„Já nevím. Kdyby mou dcerku někdo zachránil, tak by mi bylo jedno, jestli má na sobě svaly nebo zbroj."</span>
  </p>
  <p><span>„Máš pravdu, hlavně když se blyští," připustil druhý.</span></p>
  <p><span>„Král sám má několik zbrojí a několik mečů, určitě je mezi nimi i pár drakobijeckých," vložil se do hovoru Trombo. „Říká se, že by je klidně nějakému hrdinovi půjčil, kdyby se chtěl vydat na draka. Ba ne, já myslím, že to není jen tím mečem. Hrdina se nesmí ničeho bát."</span>
  </p>
  <p>
    <span>„A musí být silný," dodal Zádrhel.„A chytrý,“ řekl hubený s knírkem.</span></p>
  <p><span>„A zkušený," pokýval hlavou stařík.</span></p>
  <p><span>„A musí mluvit slušně a nosit přezůvky," zapojil se do hovoru drobný mužík s brýlemi, který dosud mlčel.</span>
  </p>
  <p><span>„Ty se do toho nepleť, učitelskej,“ okřikl ho hromotluk Zádr-</span></p>
  <p><span>hel.</span></p>
  <p><span>„Kdepak," řekl stařík, „já si myslím, že král může půjčovat mečů a zbrojí kolik chce, ale nic to nepomůže. Hrdinou se člověk musí narodit."</span>
  </p>
  <p>
    <span>Zeptáš se na to, jak se dostat ke králi <a class="rozcestník" href="../882"><b>882</b></a></span>
  </p>
  <p>
    <span>Zavedeš hovor jinam<span class="tab">      </span></span><span><a href="../843"><b>843</b></a></span>
  </p>
</div>

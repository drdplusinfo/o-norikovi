<div class="o-norikovi">
  <p class="block_205"><span class="text_6">„Buď zdráva, krásná lesní žínko,“ pravil jsi s lehkou úklonou.</span>
  </p>
  <p class="block_9"><span class="text_6">„I ty buď zdráv, poutníku,“ usmála se na tebe.</span></p>
  <p class="block_9"><span class="text_6">„Vítej v našem lese,“ řekl jelen rozvážně.</span></p>
  <p class="block_10"><span class="text_6">„Jak mě těší potkat zde, uprostřed lesa, takovou krásu,“ začal jsi lichotit dívce, „a takovou moudrost,“ obrátil ses na jelena. „A co se ti stalo, děvče, že máš roztržené šaty?“</span>
  </p>
  <p class="block_9"><span class="text_6">„Kde?“ pravila dívka zděšeně.</span></p>
  <p class="block_10"><span class="text_6">„Tady,“ přistoupil jsi až k ní a ukázal jí na levé rameno. Jakmile dívka naklonila hlavu ve snaze zahlédnout díru v šatech, vlepil jsi jí lehký polibek na tvář.</span>
  </p>
  <p class="block_9"><span class="text_6">„Ach, ty nemravo,“ zarděla se víla, „to se dělá?“</span></p>
  <p class="block_10"><span class="text_6">„Nemohu si pomoci,“ pokrčil jsi rameny, „jsem normální chlap a ty jsi velmi hezká.“</span>
  </p>
  <p>
    <span class="text_7">„No jo, ale jsem víla, víš? Ale ty se mi líbíš,“ usmála se a políbila tě na čelo </span><span class="text_8">⇒</span><span class="text_7"> N+l. Vílí polibky jsou hojivé a léčivé </span><span class="text_8">⇒</span><span class="text_7"> Z+2. Ještě dlouho jsi hleděl za dívkou na jelenu mizící mezi stromy. Pak ses vydal dál na cestu <a href="../90"><b>389</b></a></span>
  </p>
</div>
<div class="o-norikovi">
  <p><b>686</b></p>
  <p class="block_22"><span class="text_6">„Kdepak, lepší bude převézt prvně mě,“ vysvětluješ mu, „věř mi, vždyť jsem ti dosud tak dobře radil.“</span>
  </p>
  <p class="block_22"><span class="text_6">„Ne ne, prvně musím převézt kozu,“ trvá na svém sedlák. A taky tak učinil. Na druhém břehu vyvedl kozu z lodi.</span>
  </p>
  <p class="block_23"><span class="text_6">„A jak se teď vrátíš pro mne?“ voláš na něj.</span></p>
  <p class="block_22"><span class="text_6">„No jo, ono to opravdu nejde," křičí na tebe z druhého břehu sedlák, „koza by mi zatím sežrala zelí, jestli by dřív nesežral vlk kozu. Měl jsi pravdu. Jsi holt chytřejší než já."</span>
  </p>
  <p class="block_23"><span class="text_6">„Tak vezmi kozu s sebou," naléháš zoufale.</span></p>
  <p class="block_3"><span class="text_6">„Ale kdepak, já jsem rád, že mám všechno tady,“ mávl rukou a přivázal loďku ke stromu u břehu. „Ale stejně ti děkuji!“ Ignoroval tvé hlasité nadávky na jeho nevděčnost a zmizel v lese i s vlkem, kozou a nůší zelí. Dál proti proudu prý žádný most není - nezbývá, než se vrátit <a href="../190"><b>682</b></a></span>
  </p>
</div>
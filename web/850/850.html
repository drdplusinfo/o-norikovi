<div class="o-norikovi">
  <p><span>„A jak to všechno nese princezna?“ zeptal ses.</span></p>
  <p><span>„Ta? Viděl jsem ji v královské zahradě, když jsem nesl na hrad rohlíky, a tvářila se celkem vesele,“ prohlásil malý podsaditý mužík.</span>
  </p>
  <p><span>„Vždyť ji má za měsíc sežrat drak?“ podivil ses.</span></p>
  <p><span>„Kdo ví, koho jsi to vlastně viděl, Trombo,“ dobíral si tlouštíka hubený muž s knírkem, „princezna má spoustu dvorních dam a vsadím se, že bys ji nepoznal, ani kdyby to měla napsáno na čele.“</span>
  </p>
  <p><span>„Náhodou, měla korunku,“ řekl uraženě Trombo.</span></p>
  <p><span>„Já myslím, že ta holka... teda Její Výsost,“ rozhlédl se ostražitě mohutný muž v kostkovaném kabátci, „že je moc lehkovážná. Tak, tak.“</span>
  </p>
  <p><span>„A nebo pořád doufá, že se objeví nějaký hrdina a zachrání ji. Není divu, když to tak je v každé pohádce,“ uvažoval stařík s dýmkou.</span>
  </p>
  <p><span>„Jenomže tohle není pohádka,“ povzdechl si Trombo, „tohle</span></p>
  <p><span>je gamebook...“</span></p>
  <p>
    <span>Pokračuješ dál o princezně <a class="rozcestník" href="../883"><b>883</b></a></span>
  </p>
  <p>
    <span>Pokračuješ dál o hrdinech <a class="rozcestník" href="../853"><b>853</b></a></span>
  </p>
  <p>
    <span>Zavedeš hovor jinam <a class="rozcestník" href="../843"><b>843</b></a></span>
  </p>
</div>

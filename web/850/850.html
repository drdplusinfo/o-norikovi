<div class="calibre">
  <p><b>476</b></p>
  <p class="block_65"><span class="text_6">Sedl sis také a pozorně si svého nového společníka prohlížíš. Jak něco takového může chodit po horách? Roztrhané tmavé šaty odhalují hubené křivé nohy s bosými zaprášenými chodidly, vrásčitá nezdravě žlutá tvář působí dojmem, že stařík hodlá každou chvíli vypustit duši. Přes rameno má prastarou odrbanou koženou tornu.</span>
  </p>
  <p class="block_57"><span class="text_6">Konečně se zvedl ze země a šťouchl do tebe nohou:</span></p>
  <p class="block_65"><span class="text_6">„No tak, mladej, co se válíš! Máme před sebou pěknou štreku, tak si pohni, ať na tebe nemusím čekat."</span>
  </p>
  <p class="block_121"><span class="text_7">A tak jste vyrazili spolu. Každou chvíli jsi sice musel stát a čekat, ale faktem je, že cesta opravdu probíhala veseleji. Dědkovi se huba nezastavila, celou cestu o něčem povídal, a i když to byly většinou nesmysly, jeho optimistické skřehotání ti pozvedlo náladu </span><span class="text_8">⇒</span><span class="text_7"> N + 1.</span>
  </p>
  <p class="block_65"><span class="text_6">Cestička je stále strmější a nezřetelnější. Místy už si pomáháte i rukama a často musíš pěšinu mezi balvany pracně hledat. Stařík je sice pomalý, ale vytrvalý. A zná lépe cestu a nebýt něj, už bys z ní několikrát sešel.</span>
  </p>
  <p class="block_65"><span class="text_6">„Hele, mladej, pust mě dopředu," rozhodl nakonec stařík, „už se nemůžu dívat, jak furt bloudíš. Já tě povedu.“</span>
  </p>
  <p class="block_57">
    <span class="text_6">Pustíš ho dopředu<span class="tab">      </span><a href="../587"><b>439</b></a></span>
  </p>
  <p class="block_57">
    <span class="text_6">Dál hledáš cestu sám<span class="tab">      </span><a href="../96"><b>457</b></a></span>
  </p>
</div>
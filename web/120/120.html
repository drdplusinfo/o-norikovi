<div class="o-norikovi">
  <p><b>601</b></p>
  <p class="block_19"><span class="text_6">Schyluje se k večeru a ty konečně stojíš v údolí, psychicky i fyzicky vyčerpán. Máš pocit, že jsi v dáli před sebou uviděl skrz clonu deště několik světýlek. Ano, jsou to světla, teplá světla linoucí se škvírami zpod dveří a okenic několika prostých vesnických domků. Mezi tebou a malou vesničkou, kde by ti jistě v takové nepohodě poskytli přístřeší, už stojí jen jedna překážka - rozvodněná řeka. Je vidět, že takové bouře tu nebývají častým jevem a hladina řeky že obvykle bývá mnohem níž. Dřevěná lávka, která přes řeku vede, je totiž už těsně nad rozbouřenou hladinou a uprostřed se vlny částečně valí i přes ni. Máš pocit, že praskající dřevo už dlouho nemůže vydržet nápor vln a větru. A spadnout do divoce se ženoucí řeky, to by byl tvůj konec. Je ti zima, rychle se rozhodni, co uděláš.</span>
  </p>
  <p class="block_135">
    <span class="text_6">Pokusíš se rychle přejít přes lávku<span class="tab">      </span><a href="../271"><b>620</b></a></span>
  </p>
  <p class="block_135">
    <span class="text_6">Chvíli počkáš na břehu a budeš lávku pozorovat <span class="tab">      </span><a href="../921"><b>597</b></a></span>
  </p>
  <p class="block_135">
    <span class="text_6">Vrátíš se kousek zpět a v lese přečkáš noc<span class="tab">      </span><a href="../627"><b>619</b></a></span>
  </p>
  <p class="block_135"><span class="text_6">Zahrozíš pěstí proudům vody padajícím z nebes<span class="tab">      </span></span><span class="text_6"><a href="../626"><b>608</b></a></span>
  </p>
</div>
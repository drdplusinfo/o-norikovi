<div class="o-norikovi">
  <p><span>Jen co jsi začal se sestupem, nastala v dusném ovzduší přímo hmatatelná změna. Celý svět náhle potemněl, jak obrovské černé mraky zakryly slunce. Spěcháš, neboť vidíš, že se schyluje k něčemu opravdu velkému. A pak poprvé zahřmělo. Jako by se na ten povel oblaka roztrhla a vyklopila svůj obsah přímo tobě na hlavu. Během chvilky jsi promočen na kůži. Prudce se ochladilo. Ještě před chvílí sis říkal, že by mohlo trochu sprchnout, a teď spěcháš dolů a chvěješ se zimou.</span>
  </p>
  <p><span>Musíš rychle doběhnout někam, kde se můžeš schovat. Poryvy silného studeného větru ti metají do tváře proudy vody. Kryješ si obličej rukama a postupuješ proti větru a dešti dolů k hranici lesa.</span>
  </p>
  <p>
    <span class="text_7">Takové počasí jsi ještě nezažil </span><span class="text_8">⇒</span><span class="text_7"> N-l (<a href="../631"><b>631</b></a>) <a href="../598"><b>598</b></a></span>
  </p>
</div>

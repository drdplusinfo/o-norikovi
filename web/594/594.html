<div class="o-norikovi">
  <p class="block_26"><span class="text_6">Téměř bez zaváháníjsi odvětil: „Husličky.“</span></p>
  <p class="block_17"><span class="text_6">„Určitě?" zkouší tě Emca.</span></p>
  <p class="block_16"><span class="text_6">„Samozřejmě,“ nenechal ses zmýlit, „podle třetího lemmatu Josky Šilhavého o duální koncepci idiotismu se Békavcovo schéma paratrhlého dialogu transponuje na..."</span>
  </p>
  <p class="block_16"><span class="text_6">„Dobře, dobře," přerušil tě, „vidím, že jsi opravdu bystrý a chápavý žák. Myslím, že bys to mohl v bláznění dotáhnout dost daleko. Beru tě, od zítřka je to tady na sedm dní celé tvoje," máchnul rukou směrem ke svému království - k boudě plné harampádí, které se tu zdánlivě válelo bez ladu a skladu, ale o kterém jsi nyní věděl, že každý kousek je uložen s vědeckou precizností přesně na svém místě tak, aby co nejvíce vynikala jeho nesmyslnost až bizarnost.</span>
  </p>
  <p class="block_16"><span class="text_6">Dalšího dne Emca odjel. Ten týden, který jsi tu strávil, patří k nejšťastnějším chvílím tvého života. Lidé tě tu měli rádi, děti se dokonce smály a házely po tobě kamení. Uvažoval jsi, jestli to není tvé štěstí - když se Emca vrátil, dobře sis jej prohlédl, není-li malý, žlutý a kulatý. Nebyl. Vyfasoval jsi odměnu, s Emcou jste si srdečně potřásli nosy (starý cechovní pozdrav obecních bláznů) a vydal ses vesele na další cestu. Připiš si sedm měďáků a doplň všechny ztracené body nálady <a href="../152"><b>754</b></a></span>
  </p>
</div>
<div class="o-norikovi">
 <p><span class="text_6">Jemně jsi zaklepal na dveře a chvíli uctivě vyčkal. Nic se nedělo. Zaklepal jsi silněji. Pořád nic. Zabušil jsi pěstí. Žádná reakce. Kopnul jsi několikrát do dveří nohou. Zevnitř se ozvaly šouravé kroky a dveře se otevřely. Rychlejší nasadil uctivý výraz a pokorně sklopil hlavu. Chvíli trvalo, než si tvé oči přivykly na záři lampy, která se linula ven kolem siluety postavy stojící ve dveřích.</span>
  </p>
 <p><span class="text_6">„Nač ten spěch," řekla silueta mladým svěžím hlasem a o chvíli později doručily tu zprávu i oči - není to druid Dudlibol, jak jsi očekával. Je to patrně sluha, může mu být tak pětadvacet let. Vyměnil jsi uctivý výraz za přátelský a hrdě pozvedl hlavu.</span>
  </p>
 <p><span class="text_6">„Chtěl jsem si jen dočíst stránku,“ vysvětlil mladík a tys usoudil, že to bude nejspíš Dudlibolův učeň. „Pojď dál, Noriku,“ pobídnul tě a definitivně tě tím zmátl. Jak to, že mě zná, pomyslel sis.</span>
  </p>
 <p>
    <span class="text_6">Zeptáš se ho <a class="rozcestník" href="../426"><b>426</b></a></span>
  </p>
 <p>
    <span class="text_6">Nezeptáš se ho <a class="rozcestník" href="../373"><b>373</b></a></span>
  </p>
</div>

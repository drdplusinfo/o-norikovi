<div class="o-norikovi">
  <p><b>777</b></p>
  <p class="block_65"><span class="text_6">„Ale abych se dostal k tomu, proč tě vlastně ruším,“ začal jsi. „Slyšel jsem, že zítra odjíždíš na turné po okolních vesnicích. Co bys Fikal tomu, kdybych to tady zatím vzal za tebe?“</span>
  </p>
  <p class="block_65"><span class="text_6">„Inu, proč ne? Zkusit to s tebou můžu. Času máme ještě dost,“ vrhl letmý pohled na oblohu, „tak tě zkusím zasvětit do tajů řemesla. Uvidíme, jestli na takovou práci budeš stačit.“</span>
  </p>
  <p class="block_57"><span class="text_6">„Jakže? To je tvoje... práce... tak náročná?“</span></p>
  <p class="block_65"><span class="text_6">„A co sis myslel,“ podivil se Emca, „obecního blba nemůže dělat každý blbec. Je to velice zodpovědná funkce. Tak poslouchej.“</span>
  </p>
  <p class="block_65"><span class="text_6">Emca ti začal obšírně vysvětlovat funkci obecního blázna ve feudální společnosti, jeho význam pro psychologii prostého lidu, zmínil se též o celé řadě význačných obecních bláznů historie a nakonec se dostal k vlastní práci obecního blázna, k její teorii i praxi. Nebudu tě, čtenáři, na tomto místě zatěžovat fakty, která dávno znáš z hodin dějepisu, a proto přejděme rovnou ke konci rozhovoru:</span>
  </p>
  <p class="block_308"><span class="text_6">takže jsi to pochopil?“ zeptal se Emca nakonec.</span></p>
  <p class="block_57"><span class="text_6">„Myslím si, že ano.“</span></p>
  <p class="block_65"><span class="text_6">„Tak jaká je správná odpověď obecního blázna sedlákovi z předešlého příkladu?“</span>
  </p>
  <p class="block_57"><span class="text_6">Hoď 1k6 a přičti Chytrost.</span></p>
  <p class="block_57">
    <span class="text_6">Máš-li 3 a méně<span class="tab">      </span><a href="../550"><b>741</b></a></span>
  </p>
  <p class="block_57">
    <span class="text_6">Máš-li 4 a víc<span class="tab">      </span><a href="../594"><b>749</b></a></span>
  </p>
</div>
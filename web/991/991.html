<div class="o-norikovi">
  <p>Stojíš bezradně na vyprahlé planině a nemůžeš odejít. Jsi odhodlán vyzkoušet cokoliv, abys ji zachránil.
  </p>
  <p>„Tak běž,“ vykřikla dívka. Zakroutil jsi hlavou. Pak tvůj pohled zalétl k obzoru a ty jsi spatřil na obloze rychle
    se zvětšující skvrnu. Ukázal jsi beze slova tím směrem. Dívka se ohlédla a vykřikla. Pak se vrhla k tobě:
  </p>
  <p>„Vypadni, slyšíš, utíkej!“ křičí. „Na co ještě čekáš, táhni odsud,“ vrhá se na tebe pěstmi a nevšímá si draka,
    který pomalu přistává nedaleko od vás. Ustupuješ před jejími ranami a přitom
  </p>
  <p>fascinovaně sleduješ obrovské tělo draka, jenž právě majestátně skládá křídla. Dívčin hlas pomalu přešel od
    odhodlání přes vztek k zoufalství. V jejích očích se objevily slzy:
  </p>
  <p>„Běž, prosím, zachraň se,“ rozvzlykala se, „chci, abys žil.“ Když ses přesto nepohnul, nakonec se ti vysíleně
    zhroutila do náručí. Konejšivější stisknul její roztřesené tělo.
  </p>
  <p>„Ehm...“ řekl drak, „rád bych vás upozornil, že tu nejste sami. Co kdybyste mi věnovali také trochu pozornosti?“
    Dívčino tělo se přestalo chvět. Odstrčila tě od sebe, otočila se a postoupila směrem k drakovi.
  </p>
  <p>„Musí tady být?“ kývl drak směrem k tobě. „Dosud to vždy šlo beze svědků, nemohli bychom tak tedy pokračovat i pro
    dnešek?“
  </p>
  <p>
    Odejdeš <a class="rozcestník" href="../1007"><b>1007</b></a>
  </p>
  <p>
    Postavíš se po bok dívky <a class="rozcestník" href="../1032"><b>1032</b></a>
  </p>
</div>

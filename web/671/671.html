<div class="o-norikovi">
  <p class="block_117">„Ach, ty barvy,“ pravil jsi uneseně, „dlouho jsem již neviděl něco tak úchvatného,“ ukázal
    jsi na jedno z počmáraných pláten. Mužík se celý rozplýval nad tvou chválou:</p>
  <p class="block_163">„Myslíš?“ pravil a celý zčervenal. Pak se naklonil k tobě, spiklenecky na tebe mrkl a důvěrně
    ti pošeptal:„Vis, to jsem maloval já sám...“</p>
  <p class="block_164">„Myslel jsem si to," pravil jsi spíše sám pro sebe. „Opravdu nádhera,“ pronesl jsi pak
    nahlas, „až to člověka bere u srdce...“ „Opravdu se ti to líbí?“ zeptal se muž a v oku se mu zaleskla slza
    dojetí. „Víš, tohle mi ještě nikdo neřekl. Jsi první skutečný znalec umění, kterého jsem potkal. Víš co, vezmi
    si to... ne, opravdu, vezmi si tenhle obraz na památku... neboj se, nebudu škodnej, vezmi si ho, jestli se ti
    líbí!"</p>
  <p class="block_164">Co ti zbývá - když už jsi tu šaškárnu začal, musíš si teď obraz vzít.</p>
  <p class="block_163">
    <span>Projevíš zájem ještě o lektvary<span class="tab">      </span><a href="../670"><b>263</b></a></span>
  </p>
  <p class="block_163">Promluvíš ještě s nějakým
    kolemjdoucím<span class="tab">      </span><a href="../672"><b>254</b></a>
  </p>
  <p class="block_163">Podíváš se na zboží jiného
    trhovce<span class="tab">      </span><a href="../523"><b>276</b></a>
  </p>
  <p class="block_163">Vydáš se již na
    cestu<span class="tab">      </span><a href="../166"><b>267</b></a>
  </p>
</div>
<div class="calibre" id="calibre_link-851">
      <p id="calibre_link-1738" class="block_198">
        <span class="text_10"><a href="#calibre_link-851" class="calibre2"><b class="calibre3">573</b></a></span></p>
      <p class="block_72"><span class="text_6">Sestupuješ dolů do údolí. Už jsi dosáhl skoro hranice lesa, když nastala v dusném ovzduší přímo hmatatelná změna. Celý svět náhle potemněl, jak obrovské černé mraky zakryly slunce. Spěcháš, neboť vidíš, že se schyluje k něčemu opravdu velkému. A pak poprvé zahřmělo. Jako by se na ten povel oblaka roztrhla a vyklopila svůj obsah přímo tobě na hlavu. Během chvilky jsi promočen na kůži. Rychle dobíháš pod ochranu prvních stromů. Jejich koruny sice nezadrží proudy vody padající z nebe, ale aspoň ses skryl před prudkým studeným větrem, který začal foukat <a href="#calibre_link-852"><b class="calibre1">565</b></a></span>
      </p>
    </div>
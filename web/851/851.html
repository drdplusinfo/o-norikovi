<div class="o-norikovi">
  <p>Jak už to u vetešníka bývá, obchůdek je plný nejrůznějšího harampádí, věcí zašlých, starých a nepotřebných, věcí
    smířených se svým osudem, věcí, které již svůj úkol na tomto světě splnily. I vetešník sám je človíček malý a sešlý
    stářím, jeho žlutou tvář s podivně šikmo posazenýma očima zdobí dlouhý šedivý vous. Na sobě má vybledlé roucho,
    kdysi snad krvavě rudé, a na hlavě podivný veliký omšelý kloubouk. Odhaduješ, že mu musí být aspoň osmdesát let.
  </p>
  <p>
    Když jsi vešel, sepnul ruce, hluboce a uctivě se uklonil a zdvořile se otázal:
  </p>
  <p>„Čím mohu sloužit, můj pane?“</p>
  <p>Nejsi zvyklý na tak uctivé jednání, tak jsi chvíli zaskočen. Co nakonec řekneš?</p>
  <p>
    Že chceš prodat nějaké věci <a class="rozcestník" href="../781">781</a>
  </p>
  <p>
    Že si chceš koupit něco užitečného <a class="rozcestník" href="../846">846</a>
  </p>
  <p>
    Že si chceš koupit nějakou zbraň <a class="rozcestník" href="../786">786</a>
  </p>
  <p>
    Že si chceš koupit něco pro zábavu <a class="rozcestník" href="../836">836</a>
  </p>
  <p>
    Nashledanou - a odejdeš <a class="rozcestník" href="../829">829</a>
  </p>
</div>

<div class="o-norikovi">
  <p><span>„Tady máš tři a přines mi něco dobrého k jídlu a pití,“ vtiskl jsi mu do tučné dlaně peníze (odepiš si tři měďáky).</span>
  </p>
  <p><span>„Říkal jsem, že nenaléváme. A navíc pití není v ceně.“ „Hmmm... tak mi k tomu jídlu dones aspoň vodu.“Odkolébal se do kuchyně. Sundal sis židle z jednoho stolu, posadil ses, natáhl sis nohy a čekáš. Za nějakou dobu přifuněl zpocený hospodský a v rukou má kouřící talíř.</span>
  </p>
  <p><span>„Promiň, pane, jsem teď na to sám, když chudák moje holka... zatracenej drak!" zastavil se na chvíli a rukou si protřel oči, v nichž se mu zaleskly slzy. Hned se zase vzpamatoval a pokračoval k tvému stolu: „Máme dnes výborný špenát... copak, pane?“ podivil se, když viděl, jak jsi zbledl.</span>
  </p>
  <p><span>„Ale nic, toho si nevšímej," pravil jsi nešťastně, „to je jen můj osobní problém.“</span>
  </p>
  <p><span>Hospodský se s povzdechem posadil na své místo (na dvě židle u výčepu) a otřel si zpocené čelo. Dojedl jsi svou porci špenátu, zapil ji vodou a řekl jsi:</span>
  </p>
  <p><span>„Dobré to bylo, děkuji ti. A teď bych rád viděl svůj pokoj,“ zvedl ses ze židle. „Doufám, že bude dobře vyvětraný a postel čistě povlečená.“</span>
  </p>
  <p><span>„Ale pane,“ zakroutil hlavou hostinský, „čistě povlečené postele u nás mají jen pocestní, kteří se před spaním vykoupou. Jak by asi ta postel vypadala, kdybych tě do ní takto špinavého pustil?“</span>
  </p>
  <p>
    <span>Připlatíš si za koupel (máš-li měďák) <a class="rozcestník" href="../860"><b>860</b></a></span>
  </p>
  <p>
    <span>Mávneš rukou a vezmeš špinavou postel <a class="rozcestník" href="../837"><b>837</b></a></span>
  </p>
</div>

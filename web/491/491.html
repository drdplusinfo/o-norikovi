<div class="o-norikovi">
  <p><b>2</b></p>
  <p class="block_5">
    <span class="text_1">Kdekoliv v textu se může vyskytnout nějaká takováto značka </span><span class="text_2">⇒</span><span class="text_1"> Z+1 nebo třeba </span><span class="text_2">⇒</span><span class="text_1"> N—3(<a href="../490"><b>19</b></a>). První z nich říká, že si máš zvýšit své Zdraví o jeden bod (ne však přes plný počet). Druhá říká, že si máš snížit Náladu o tři body. Číslo v závorce přitom udává, na kterém čísle odkazu máš pokračovat, pokud číslo kleslo na nulu či níže. Většinou to znamená konec hry, ale nemusí to být pravidlem.</span>
  </p>
  <p class="block_3">Tedy ještě jednou to zopakuji: písmeno značí, zda se mění Zdraví nebo Nálada, znaménko, zda se
    zvyšuje nebo snižuje, a číslo ti řekne o kolik. Pokud by mělo číslo zvýšením přesáhnout plný počet, přebytečné
    body se ztrácejí, pokud by mělo klesnout na nulu či níže, máš pokračovat bodem v závorce.</p>
  <p class="block_3">Chápeš to
    dokonale<span class="tab">      </span><a href="../663"><b>25</b></a>
  </p>
  <p class="block_3">Chtěl bys radši ještě
    příklad<span class="tab">      </span><a href="../49"><b>6</b></a>
  </p>
</div>
<div class="o-norikovi">
  <p>Ponořil ses z jasného slunečného dne do zeleného přítmí lesa. Koruny stromů se nad tvou hlavou spojily v mohutnou
    klenbu a cestička, která se vine mezi jejich kmeny, tě vede dál do hloubi lesa.
  </p>
  <p>Hodiny a hodiny jdeš po cestičce, která se různě kroutí, chvílemi ti mizí v podrostu a ty ji musíš pracně hledat,
    křižuje se s jinými pěšinami i s lesními potůčky. Občas máš pocit, že některým místem procházíš už po několikáté.
    Začínáš pochybovat o slovech ponocného - brzy bude večer a ty nejspíš chodíš stále dokola. Přemýšlíš o tom, kde v
    lese přespíš - támhle, jak je to světlejší místo, to bude nějaká mýtina. Tam bys mohl přespat.
  </p>
  <p>
    Jdeš blíž a zaraduješ se - není to mýtina, je to konec lesa! Tak přece jen jsi nezabloudil
    <a href="../378"><b>378</b></a>
  </p>
</div>
<img src="/images/o-norikovi/zapati/les-vlevo.png" alt="Blízký les" class="obrázek-prostředí">

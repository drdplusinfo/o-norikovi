<div class="o-norikovi">
  <p>Jdeš dál chladným jitrem, jež se jen zvolna probouzí do slunného letního dne. Před tebou se
    tyčí vrchovina, za kterou by již měl ležet Levektekadruzabský les. Zelené, jasné louky a pastviny, které teď
    lemují tvou cestu namísto hlubokých a temných lesů, na tebe působí uklidňujícím dojmem.</p>
  <p>Slunce se již vyšplhalo téměř k poledni, když jsi spatřil u cesty sedět staříka. Je oděn v
    šedém roztrhaném plášti s kapucí, ze které padá vodopád bílých vlasů a vousů, a opírá se o prostou dřevěnou hůl.
    Zatím si tě nevšiml, vypadá to, že dřímá.</p>
  <p>Projdeš potichu kolem, aby si tě nevšiml <a class="rozcestník" href="../153">153</a></p>
  <p>Zeptáš se jej, jestli jdeš dobře <a class="rozcestník" href="../163">163</a></p>
  <p>Nabídneš staříkovi buchty (máš-li je) <a class="rozcestník" href="../170">170</a></p>
  <p>Zmlátíš staříka do bezvědomí <a class="rozcestník" href="../176">176</a></p>
</div>
<img src="/images/o-norikovi/zapati/les-vlevo.png" alt="Blízký les" class="obrázek-prostředí">

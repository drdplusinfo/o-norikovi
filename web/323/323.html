<div class="o-norikovi">
  <p><span>„Buď zdráva, krásná lesní žínko,“ pravil jsi s lehkou úklonou.</span>
  </p>
  <p><span>„I ty buď zdráv, poutníku,“ usmála se na tebe.</span></p>
  <p><span>„Vítej v našem lese,“ řekl jelen rozvážně.</span></p>
  <p><span>„Jak mě těší potkat zde, uprostřed lesa, takovou krásu,“ začal jsi lichotit dívce, „a takovou moudrost,“ obrátil ses na jelena. „A co se ti stalo, děvče, že máš roztržené šaty?“</span>
  </p>
  <p><span>„Kde?“ pravila dívka zděšeně.</span></p>
  <p><span>„Tady,“ přistoupil jsi až k ní a ukázal jí na levé rameno. Jakmile dívka naklonila hlavu ve snaze zahlédnout díru v šatech, vlepil jsi jí lehký polibek na tvář.</span>
  </p>
  <p><span>„Ach, ty nemravo,“ zarděla se víla, „to se dělá?“</span></p>
  <p><span>„Nemohu si pomoci,“ pokrčil jsi rameny, „jsem normální chlap a ty jsi velmi hezká.“</span>
  </p>
  <p>
    <span>„No jo, ale jsem víla, víš? Ale ty se mi líbíš,“ usmála se a políbila tě na čelo </span>⇒<span> N+1. Vílí polibky jsou hojivé a léčivé </span>⇒<span> Z+2. Ještě dlouho jsi hleděl za dívkou na jelenu mizící mezi stromy. Pak ses vydal dál na cestu <a href="../389"><b>389</b></a></span>
  </p>
</div>

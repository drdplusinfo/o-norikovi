<div class="calibre">
  <p><b>383</b></p>
  <p class="block_6"><span class="text_6">Od tohoto okamžiku budeme zacházet s jídlem trochu jinak. Jestli ti nějaké zbylo z předchozí části, můžeš si ho škrtnout - za tu dobu už jistě nebude k jídlu. Zato máš spoustu špenátu. Napiš (nebo namaluj) si do svého deníčku 12 dávek potravin. To jsou zásoby, které ti druid dal na cestu. Jedna dávka ti vystačí asi tak na jeden den cesty (pokud ti nedá nikdo po cestě najíst). Vždycky, když se v textu objeví MĚL BY SES NAJÍST, dostal jsi hlad - škrtni jednu dávku potravin. Pokud již jídlo nemáš nebo ho nechceš škrtnout, nemusíš - můžeš si místo toho odečíst jeden bod Zdraví. Může se ti takto stát, že ti dojde jídlo i Zdraví - v tom případě jsi svou cestu nezvládl. Ne že bys zrovna umřel hladem, zkrátka tě někde najdou vysíleného vesničané, ujmou se tě a ty pak strávíš v jejich vesnici celkem spokojeně zbytek života. Nebo si představ cokoliv jiného - v každém případě však snížení zásob i Zdraví na nulu znamená konec dobrodružství a měl bys začít znovu. Jídla je však dost a snad ti vystačí <a href="../909"><b class="calibre1">412</b></a></span>
  </p>
</div>
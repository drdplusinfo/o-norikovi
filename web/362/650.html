<div class="o-norikovi">
  <p class="block_72"><span class="text_6">Jak tak bloudíš mezi stromy, napadá tě zajímavá myšlenka - nešla by cesta nějak značit? Někdo určitě správnou cestu přes les zná. Kdyby ten člověk nebyl sobec, vzal by třeba zelenou barvu, šel přes les a na každý strom po cestě namaloval tečku. Představil sis toho mizeru, který to neudělal, a v duchu mu pohrozil pěstí. Tvoje představa pokrčila rameny a řekla:</span>
  </p>
  <p class="block_213"><span class="text_6">„Ale zelené puntíky byv lese nebyly mezi listím vidět...“„Nevymlouvej se!“ odvětil jsi příkře. „Tak by to mohla být červená. Nebo žlutá.“</span>
  </p>
  <p class="block_213">
    <span class="text_6">„A co na podzim," nedal se obličej ve tvé mysli, „to jsou listy barevné.“</span>
  </p>
  <p class="block_214"><span class="text_6">„Tak modrá, to je snad jedno, ne?"</span></p>
  <p class="block_214"><span class="text_6">„A nepletla by se s borůvkama?"</span></p>
  <p class="block_213"><span class="text_6">Chtěl jsi poznamenat něco o tom, že borůvky nerostou na stromech, ale pak tě napadl lepší argument:</span>
  </p>
  <p class="block_213">
    <span class="text_6">„Taky bys to mohl celé olemovat bílou. Pak by to mohla být jakákoliv barva."</span>
  </p>
  <p class="block_213"><span class="text_6">„Hmmm..." ušklíbla se představa, „už to vidím. Jak by asi vypadal les, kde je na každém druhém stromě nějaká taková značka?"</span>
  </p>
  <p class="block_213"><span class="text_6">Už tě rozhovor s tím potměšilcem nebaví. Chtěl jsi jeho tvář zahnat, ale pak sis uvědomil, že když je to tvoje představa, tak ji můžeš klidně ovládat. No počkej! Soustředil ses na ni...</span>
  </p>
  <p class="block_213"><span class="text_6">„Tedy,“ řekla najednou, „a nezdá se ti, že když nasadíš prase na lopatu, tak pět pařezů vyskočí?“</span>
  </p>
  <p class="block_213"><span class="text_6">„Ty jsi ale blbý,“ pomyslel sis spokojeně, definitivně vyhnal individuum z mysli a vrátil se do reality. Teprve teď sis všiml, že už nějakou dobu jdeš po cestičce. A támhle daleko vpředu, to světlé místo, je to paseka nebo už snad konec lesa?</span>
  </p>
  <p class="block_214">
    <span class="text_6">Je to paseka <a class="rozcestník" href="../374"><b>374</b></a></span>
  </p>
  <p class="block_214">
    <span class="text_6">Je to konec lesa <a class="rozcestník" href="../339"><b>339</b></a></span>
  </p>
</div>

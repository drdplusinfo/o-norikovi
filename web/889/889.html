<div class="o-norikovi">
  <p>„Není nám pomoci, není,“ lamentuje lékař. „Celou dobu jsem ještě doufal, ale teď jsem ztratil i poslední špetku
    naděje. Ach, má ubohá Smetanka - už zítra za úsvitu ji dostane ta obluda. Ještě že se toho nedožila nebožka její
    máma. Chudák holka, je tak mladá a čistá.“ Vzal do rukou obrázek, který dosud stál na jedné z polic tak, že jsi ho
    neviděl. Nakoukl jsi mu přes rameno a srdce ti v hrudi poskočilo - ta je opravdu krásná!
  </p>
  <p>„To je tvá dcera?“ zeptal ses. Kozlík přikývl. Hledíš na obrázek a říkáš si, že je to ohromná škoda, že ji sežere
    drak. Ale na druhé straně by tě neměla zajímat, protože je vysoká, štíhlá a vůbec ne žlutá.
  </p>
  <p>„Odejdi, prosím,“ řekl lékař, „odejdi, jdu se podívat, jestli se jí podařilo usnout. Chci u ní být její poslední
    noc.“ Kozlík se zvedl a unaveně odešel někam dozadu.
  </p>
  <p>
    Odejdeš <a class="rozcestník" href="../829">829</a>
  </p>
  <p>
    Podíváš se, kam šel <a class="rozcestník" href="../868">868</a>
  </p>
</div>

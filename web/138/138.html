<div class="o-norikovi">
<p class="block_368"><span class="text_6">„No, já jsem o tom zatím přemýšlel,“ začal drak, „a zdá se mi to rozumné. Ale musíte si odvést všechny ty ženské.“</span>
  </p>
  <p class="block_369"><span class="text_6">„???“ řekli jste s dívkou oba zároveň.</span></p>
  <p class="block_369"><span class="text_6">„No, těch jedenáct panen,“ vysvětluje drak.</span></p>
  <p class="block_369"><span class="text_6">„Tys je nesnědl?“ zakroutila dívka užasle hlavou.</span></p>
  <p class="block_36"><span class="text_6">„Vždyť jsem říkal, jsem vegetarián,“ pokrčil drak křídly, „ale máma pořád říkala, že sójová panna není žádné žrádlo pro draka. Jenomže já mám prostě k ježení lidí odpor. Tak jsem je zavíral támhle do jedné jeskyně,“ mávnul křídlem někam do dálky. „Ale pořád jim shánět něco k jídlu a rovnat je, když se pohádají, to už mi vážně lezlo na nervy.“</span>
  </p>
  <p class="block_36"><span class="text_6">„No to je báječné,“ zasmál ses, „vidíš, co by tě čekalo, Pampeliško, příjemný pobyt s děvčaty.“</span>
  </p>
  <p class="block_36"><span class="text_6">„S Jatřenkou Zádrhelovou,“ ušklíbla se dívka, „a s tou namyšlenou Trombovic holkou... to bych se snad radši nechala sežrat.“ „Dohodneme se tedy?" zajímal se drak a v jeho plazím oku se zaleskla jiskřička naděje. Asi to s děvčaty opravdu nebylo moc zábavné.</span>
  </p>
  <p class="block_36"><span class="text_6">„Tak dobrá, dnes v poledne tady. Já budu mít tři pytle zlata a ty přivedeš panny.“</span>
  </p>
  <p class="block_36"><span class="text_6">„Ujednáno,“ souhlasil drak. Rozloučili jste se a drak vzlétnul. Chvíli jste ho pozorovali, jak se zmenšuje v dáli, a pak jste se konečně dlouze políbili. Po cestě zpět jsi Pampelišce povídal o tvé</span>
  </p>
  <p class="block_36"><span class="text_6">sudbě a o daleké cestě za štěstím. A o tom, jak jsi přestal hledat kvůli ní štěstí, netuše, že jsi ho právě našel <a href="../1036"><b>1033</b></a></span>
  </p>
</div>
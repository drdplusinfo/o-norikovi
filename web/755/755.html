<div class="o-norikovi">
 <p><span class="text_6">„A proč ti vlastně začali říkat Emca?“</span></p>
 <p><span class="text_6">„Ále,“ mávnul rukou muž, „to je stará historka. Protože jsem byl dřív hloupý.“</span>
  </p>
 <p><span class="text_6">„A teď už nejsi?“</span></p>
 <p><span class="text_6">„Ne. Už si své myšlenky nechávám pro sebe. Ale dřív jsem byl hloupý a každému jsem se snažil své teorie vysvětlit. Je paradoxní,“ usmál se muž hořce, „že za blázna mě prohlásili, když jsem uskutečnil svůj největší teoretický objev. Mělo mě napadnout, že to nepochopí. Neměl jsem jim to vůbec říkat.“</span>
  </p>
 <p><span class="text_6">„Objev? Jaký objev?“ zajímal ses.</span></p>
 <p><span class="text_6">„Ale, tomu bys nerozuměl. Stačí, když ti řeknu, že tu přezdívku jsem dostal právě když jsem se jim ho snažil vysvětlit," řekl Emca a zamyšleně napsal do písku:</span>
  </p>
 <p>
    <span class="text_6">E=mc<sup class="calibre7">2</sup><span class="tab">      </span>(1)</span>
  </p>
 <p><span class="text_6">„Ale nakonec jsem tomu celkem rád. Občas udělám něco hodně nesmyslného a lidi mě nechávají v klidu přemýšlet. Dokonce se se mnou chlubí okolním vesnicím."</span>
  </p>
 <p>
    <span class="text_6">Začneš mluvit k věci <a class="rozcestník" href="../777"><b>777</b></a></span>
  </p>
 <p>
    <span class="text_6">Zeptáš se ho, jestli něco neví o tvém štěstí <a class="rozcestník" href="../745"><b>745</b></a></span>
  </p>
</div>

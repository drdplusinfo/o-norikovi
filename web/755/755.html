<div class="o-norikovi">
  <p>„A proč ti vlastně začali říkat Emca?“</p>
  <p>„Ále,“ mávnul rukou muž, „to je stará historka. Protože jsem byl dřív hloupý.“
  </p>
  <p>„A teď už nejsi?“</p>
  <p>„Ne. Už si své myšlenky nechávám pro sebe. Ale dřív jsem byl hloupý a každému jsem se snažil své teorie vysvětlit.
    Je paradoxní,“ usmál se muž hořce, „že za blázna mě prohlásili, když jsem uskutečnil svůj největší teoretický objev.
    Mělo mě napadnout, že to nepochopí. Neměl jsem jim to vůbec říkat.“
  </p>
  <p>„Objev? Jaký objev?“ zajímal ses.</p>
  <p>„Ale, tomu bys nerozuměl. Stačí, když ti řeknu, že tu přezdívku jsem dostal právě když jsem se jim ho snažil
    vysvětlit,“ řekl Emca a zamyšleně napsal do písku:
  </p>
  <p class="text-center">
    E=mc<span class="upper-index">2</span> <span class="float-right">(1)</span>
  </p>
  <p>„Ale nakonec jsem tomu celkem rád. Občas udělám něco hodně nesmyslného a lidi mě nechávají v klidu přemýšlet.
    Dokonce se se mnou chlubí okolním vesnicím.“
  </p>
  <p>
    Začneš mluvit k věci <a class="rozcestník" href="../777"><b>777</b></a>
  </p>
  <p>
    Zeptáš se ho, jestli něco neví o tvém štěstí <a class="rozcestník" href="../745"><b>745</b></a>
  </p>
</div>

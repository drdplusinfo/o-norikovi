<div class="o-norikovi">
  <p>
    „Vidíš, a já nemám žádnej,“ pravil jsi vítězoslavně. „Vůbec nechci jíst. To je ještě míň.“
  </p>
  <p>„Né né né,“ vřeštěl Modrý chlap, „já taky vůbec nechci jíst. Já mám ještě menčí žádnej hlad. Vyhrál já!“
  </p>
  <p>„Tak jo,“ souhlasíš, „vyhrál jsi.“</p>
  <p>„Takže můžu sežrat? Tě?“ zeptal se opatrně.</p>
  <p>„Jasně. Jestli chceš...“ pokrčil jsi rameny.</p>
  <p>„Chci,“ poskočilo stvoření radostí a vrhlo se na tebe</p>
  <p>„Počkej,“ zastavil jsi ho rázně, „teď ses prozradil. Právě jsi řekl, že chceš jíst." Stvoření se zarazilo a
    sklopilo hlavu a začalo se rýpat v nose.
  </p>
  <p>„Neřekl,“ zapírá nejistě.</p>
  <p>
    „Nelži, řekl,“ nepřipouštíš diskusi <a href="../576"><b>576</b></a>
  </p>
</div>

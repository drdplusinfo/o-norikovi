<div class="calibre">
      <p class="block_345"><b class="calibre1">904</b></p>
      <p class="block_36"><span class="text_6">„Tady máš tři a přines mi něco dobrého k jídlu a pití,“ vtiskl jsi mu do tučné dlaně peníze (odepiš si tři měďáky).</span>
      </p>
      <p class="block_65"><span class="text_6">„Říkal jsem, že nenaléváme. A navíc pití není v ceně.“ „Hmmm... tak mi k tomu jídlu dones aspoň vodu.“Odkolébal se do kuchyně. Sundal sis židle z jednoho stolu, posadil ses, natáhl sis nohy a čekáš. Za nějakou dobu přifuněl zpocený hospodský a v rukou má kouřící talíř.</span>
      </p>
      <p class="block_65"><span class="text_6">„Promiň, pane, jsem teď na to sám, když chudák moje holka... zatracenej drak!" zastavil se na chvíli a rukou si protřel oči, v nichž se mu zaleskly slzy. Hned se zase vzpamatoval a pokračoval k tvému stolu: „Máme dnes výborný špenát... copak, pane?“ podivil se, když viděl, jak jsi zbledl.</span>
      </p>
      <p class="block_65"><span class="text_6">„Ale nic, toho si nevšímej," pravil jsi nešťastně, „to je jen můj osobní problém.“</span>
      </p>
      <p class="block_65"><span class="text_6">Hospodský se s povzdechem posadil na své místo (na dvě židle u výčepu) a otřel si zpocené čelo. Dojedl jsi svou porci špenátu, zapil ji vodou a řekl jsi:</span>
      </p>
      <p class="block_65"><span class="text_6">„Dobré to bylo, děkuji ti. A teď bych rád viděl svůj pokoj,“ zvedl ses ze židle. „Doufám, že bude dobře vyvětraný a postel čistě povlečená.“</span>
      </p>
      <p class="block_65"><span class="text_6">„Ale pane,“ zakroutil hlavou hostinský, „čistě povlečené postele u nás mají jen pocestní, kteří se před spaním vykoupou. Jak by asi ta postel vypadala, kdybych tě do ní takto špinavého pustil?“</span>
      </p>
      <p class="block_57"><span class="text_6">Připlatíš si za koupel (máš-li měďák)<span class="tab">      </span><a href="../236"><b class="calibre1">860</b></a></span>
      </p>
      <p class="block_57"><span class="text_6">Mávneš rukou a vezmeš špinavou postel<span class="tab">      </span><a href="../237"><b class="calibre1">837</b></a></span>
      </p>
    </div>
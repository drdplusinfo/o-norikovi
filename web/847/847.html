<div class="o-norikovi">
  <p><span class="text_6">„Tady píšou, že odměna je tři pytle zlaťáků.“</span></p>
  <p><span class="text_6">„No jo, to se ještě zvedne,“ prohlásil hubený mužík s knírem, „podívej se na Kozlíka - ještě před měsícem sliboval tři pytle pelyňku a vidíš, už to zvedl na půl lékárny a ruku svojí dcery.“</span>
  </p>
  <p><span class="text_6">„A předtím, než drak sežral támhle Trombovic holku,“ kývl hlavou starší muž s dýmkou směrem k podsaditému zasmušilémuměšťanovi, „tak dával Trombo za odměnu půl pekařství. A ruku dcery, samozřejmě.“</span>
  </p>
  <p><span class="text_6">„Což o to, já jsem také sliboval půl řeznictví, kdyby někdo zachránil mou Jatřenku,“ prohlásil mohutný muž v kostkovaném kabátci, „a nepomohlo to.“</span>
  </p>
  <p><span class="text_6">„No jo, Zádrhele,“ opáčil mu stařík dýmkou, „však jsi s tím také čekal na poslední chvíli. Ještě dva dny před tím, než si pro ni drak přišel, byla odměna tři kila hovězího předního.“</span>
  </p>
  <p><span class="text_6">„Stejně by to nepomohlo...,“ pokrčil mohutnými rameny řezník Zádrhel. „No, to máš asi pravdu,“ pokýval hlavou vážně stařík, „zdá se, že praví hrdinové už nejsou. Za mých mladých let jich bylo jako máku. Kam se mohli jenom podít?“</span>
  </p>
  <p><span class="text_6">„Sežrali je draci,“ prohlásil Trombo temně.</span></p>
  <p>
    <span class="text_6">Pokračuješ dál o odměně <a class="rozcestník" href="../891"><b>891</b></a></span>
  </p>
  <p>
    <span class="text_6">Pokračuješ dál o hrdinech <a class="rozcestník" href="../853"><b>853</b></a></span>
  </p>
  <p>
    <span class="text_6">Zavedeš hovor jinam <a class="rozcestník" href="../843"><b>843</b></a></span>
  </p>
</div>

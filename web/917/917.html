<div class="o-norikovi">
  <p class="block_114"><span class="text_6"> „Opatrně, moc na něj, prosím, nesahej," vytahuješ na pult patlanici, kterou ti věnoval malíř ve Vektezalkově. „Tento vzácný obraz je posledním obrazem, který namaloval nejznámnější malíř mého rodného kraje. Víš, on přišel v mládí o obě ruce, tak maloval nohama. Pak přišel i o nohy, tak ještě maloval pusou, takový to byl houževnatý člověk. A jak citlivý byl! Jen se podívej sem,“ ukázal jsi na tmavou kaňku v rohu obrazu, Jak umělec dramaticky podtrhuje kontrast mezi nesobeckým a obětavým přístupem zelených skvrn v levé části obrazu a egoistickou nesnášenlivostí fialových a oranžových fleků tady. Vše je samozřejmě metaforou, pomocí níž nám chce autor přiblížit těžký úděl rolníků na polích, jakož i ekologické aspekty rozvoje hornictví v kedlubnářských oblastech...“</span>
  </p>
  <p class="block_271">
    <span class="text_6">„Hmm... hmm...“ pokyvuje hlavou vetešník, „vskutku unikátní dílo. Dám ti </span><span class="text_14">za</span><span class="text_6"> něj 15 měďáků. Ne, dám ti 20 měďáků, jinak bych měl při každém pohledu na tento skvost pocit, že jsem tě okradl.“</span>
  </p>
  <p class="block_275">
    <span class="text_6">Prodáš<span class="tab">      </span><a href="../956"><b>799</b></a></span>
  </p>
  <p class="block_275">
    <span class="text_6">Neprodáš<span class="tab">      </span><a href="../72"><b>776</b></a></span>
  </p>
</div>
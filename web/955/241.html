<div class="o-norikovi">
  <p class="block_87"><span class="text_6">Dostavil ses na dopolední audienci ke králi. V trůnním sále byla spousta lidí. Právě vyšla nová vyhláška slibující ruku princezny a půlku království tomu, kdo draka vyžene. Postává tu několik hrdinsky vyhlížejících týpků - namaštěné zbroje, namaštěné svaly a podobně. Všichni čekají na příchod Jeho Veličenstva.</span>
  </p>
  <p class="block_42"><span class="text_6">Král byl stručný:</span></p>
  <p class="block_87"><span class="text_6">„Kdo chce půjčit meč nebo zbroj, ať se hlásí v mé soukromé zbrojnici. Koně půjčujeme jen v odpoledních hodinách. Tělocvična je vám k dispozici po celý den, knihovna po celou noc. Spát můžete ve vyhražené části hradu, jídlo se podává třikrát denně v hradní kuchyni. Komoří vám dá lístky, proti kterým vám bude jídlo vydáno. Za měsíc osobně určím pořadí, ve kterém dostanete šanci utkat se s drakem.“</span>
  </p>
  <p class="block_42">
    <span class="text_6">Přijmeš také tuto nabídku<span class="tab">      </span><a href="../931"><b>931</b></a></span>
  </p>
  <p class="block_42">
    <span class="text_6">Vykašleš se na draka i na království<span class="tab">      </span><a href="../914"><b>914</b></a></span>
  </p>
</div>

<div class="o-norikovi">
  <p class="block_10"><span class="text_6">„Máš pravdu,“ přisvědčil, „nejsem to já. Šel jsem tudy předevčírem a ten chlap na mě vyskočil. No a já jsem ho přemohl, svázal a sebral mu oblečení a zbraň.“</span>
  </p>
  <p class="block_9"><span class="text_6">„Ty?" řekl jsi nedůvěřivě.</span></p>
  <p class="block_10"><span class="text_6">„No jasně, jestli nevěříš, pojď se mnou,“ řekl a zavedl tě za nedalekou skálu. Tam jsi spatřil obrovského chlapa se zlým zarostlým obličejem, ze kterého přímo sršela krutost a nenávist. Byl jen ve spodním prádle a byl důkladně zasukován do lana a řetězů.</span>
  </p>
  <p class="block_10"><span class="text_6">„A tak mě napadlo,“ pokračoval chlapík, „že bych to zkusil taky. Myslel jsem si, že bych pro to mohl mít vlohy. Všechno jsem si pěkně sepsal, abych to nezvoral. A vidíš - zvoral jsem to! Opravdu se nehodím k ničemu," začal znovu natahovat.</span>
  </p>
  <p class="block_282"><span class="text_6">„A jak jsi ho vlastně přemohl?“ kývl jsi hlavou směrem ke skutečnému loupežníkovi.„No jak... normálně, přemohl jsem ho."</span>
  </p>
  <p class="block_283"><span class="text_6">„Kecy," zaburácel hromovým hlasem spoutaný loupežník. „Jak sem na něj huknul, tak se hned podělal. Kecnul si na zadek a začal natahovat. Pak se vrhnul ke mně a chtěl mi snad líbat bagančata nebo co,“ odplivnul si znechuceně. „To mě trochu vyvedlo z míry, udělal sem dva kroky zpátky, zakopl, upadl a praštil se do hlavy. A když sem se vzbudil, už sem byl takhle zašněrovanej a ten spratek se cpal do mejch hadrů.“</span>
  </p>
  <p class="block_284"><span class="text_6">„No, tak nějak to bylo," pokrčil rameny novopečený loupežníček. „A proč ses chtěl dát také na dráhu zločinu?" zeptal ses jej. „No to je přece jasné, sláva, honičky s vojáky... a hlavně poklady. Bohatství, ne?“</span>
  </p>
  <p class="block_283">
    <span class="text_6">„A co tenhle,“ ukázal jsi na pravého loupežníka, „ten žádné poklady neměl?“</span>
  </p>
  <p class="block_283">
    <span class="text_6">„No jo, máš pravdu... hej, chlape, vyklop, kde máš poklady, a hezky rychle.“</span>
  </p>
  <p class="block_283">
    <span class="text_6">„Drž hubu," odpověděl mu tvrdým hlasem, který i od spoutaného zněl výhružně.</span>
  </p>
  <p class="block_282"><span class="text_6">„No jo, vždyť jsem tak moc neřek,“ omlouval se rychle chlapík.</span>
  </p>
  <p class="block_282">
    <span></span><span class="text_6">Zkusíš z chlapa dostat, kde má poklady<span class="tab">      </span><a href="../340"><b>730</b></a></span>
  </p>
  <p class="block_282">
    <span class="text_6">Půjdeš jeho poklady ve skalách hledat<span class="tab">      </span><a href="../341"><b>716</b></a></span>
  </p>
  <p class="block_282">
    <span class="text_6">Půjdeš dál<span class="tab">      </span><a href="../342"><b>717</b></a></span>
  </p>
</div>
<div class="o-norikovi">
  <p>„No, já jsem o tom zatím přemýšlel,“ začal drak, „a zdá se mi to rozumné. Ale musíte si odvést všechny ty ženské.“
  </p>
  <p>„???“ řekli jste s dívkou oba zároveň.</p>
  <p>„No, těch jedenáct panen,“ vysvětluje drak.</p>
  <p>„Tys je nesnědl?“ zakroutila dívka užasle hlavou.</p>
  <p>„Vždyť jsem říkal, jsem vegetarián,“ pokrčil drak křídly, „ale máma pořád říkala, že sójová panna není žádné žrádlo
    pro draka. Jenomže já mám prostě k ježení lidí odpor. Tak jsem je zavíral támhle do jedné jeskyně,“ mávnul křídlem
    někam do dálky. „Ale pořád jim shánět něco k jídlu a rovnat je, když se pohádají, to už mi vážně lezlo na nervy.“
  </p>
  <p>„No to je báječné,“ zasmál ses, „vidíš, co by tě čekalo, Pampeliško, příjemný pobyt s děvčaty.“
  </p>
  <p>„S Jatřenkou Zádrhelovou,“ ušklíbla se dívka, „a s tou namyšlenou Trombovic holkou... to bych se snad radši nechala
    sežrat.“ „Dohodneme se tedy?" zajímal se drak a v jeho plazím oku se zaleskla jiskřička naděje. Asi to s děvčaty
    opravdu nebylo moc zábavné.
  </p>
  <p>„Tak dobrá, dnes v poledne tady. Já budu mít tři pytle zlata a ty přivedeš panny.“
  </p>
  <p>„Ujednáno,“ souhlasil drak. Rozloučili jste se a drak vzlétnul. Chvíli jste ho pozorovali, jak se zmenšuje v dáli,
    a pak jste se konečně dlouze políbili. Po cestě zpět jsi Pampelišce povídal o tvé
  </p>
  <p>sudbě a o daleké cestě za štěstím. A o tom, jak jsi přestal hledat kvůli ní štěstí, netuše, že jsi ho právě našel
    <a href="../1033"><b>1033</b></a>
  </p>
</div>

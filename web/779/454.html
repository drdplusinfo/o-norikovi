<div class="o-norikovi">
  <p class="block_10"><span class="text_6">Celkem dobře jste si ještě pár hodin povídali. Pak ale najednou Emca kouknul na oblohu a řekl:</span>
  </p>
  <p class="block_164">
    <span class="text_6">„No nic, musíme se rozloučit. Smráká se a mě zítra čeká dlouhá cesta.“</span></p>
  <p class="block_164"><span class="text_6">„Abych pravdu řekl, právě proto jsem vlastně přišel,“ odhodlal ses konečně, „vzal bych to tu zatím za tebe.“</span>
  </p>
  <p class="block_164"><span class="text_6">„Cože? To jsi nemohl říct dřív? Jak tě mám tak rychle zasvětit do tajemství řemesla? Musím se na zítřek dobře vyspat. Dokážeš si představit nevyspalého obecního blázna?“</span>
  </p>
  <p class="block_164"><span class="text_6">„Inu... nevěděl jsem, že je to tak náročné... řemeslo," zakoktal jsi omluvně.</span>
  </p>
  <p class="block_164"><span class="text_6">„Nu což, zkusím ti to tedy rychle vysvětlit, ale nevím nevím, jestli se na tu práci hodíš.“</span>
  </p>
  <p class="block_164"><span class="text_6">Emca ti začal rychle popisovat teorii i praxi práce obecního blázna. Stručně se předtím zmínil o funkci blázna ve feudální společnosti, naťukl téma jeho významu pro psychologii prostého lidu a zmínil se též krátce o dvou či třech nejvýznamnějších obecních bláznech historie. Nebudu tě, čtenáři, na tomto místě zatěžovat fakty, která dávno znáš </span><span class="text_14">z</span><span class="text_6"> hodin dějepisu, a proto přejděme rovnou ke konci rozhovoru:</span>
  </p>
  <p class="block_309"><span class="text_6">takže jsi to pochopil?“ zeptal se Emca nakonec.</span></p>
  <p class="block_163"><span class="text_6">„Myslím si, že ano,“ prohlásil jsi nejistě.</span></p>
  <p class="block_164"><span class="text_6">„Tak jaká je správná odpověď obecního blázna sedlákovi z předešlého příkladu?"</span>
  </p>
  <p class="block_163"><span class="text_6">Hoď 1k6 a přičti Chytrost.</span></p>
  <p>
    <span></span><span class="text_6">Máš-li 3 a méně <a class="co-padlo-to-padlo" href="../741"><b>741</b></a></span>
  </p>
  <p>
    <span class="text_6">Máš-li 4 nebo 5 <a class="co-padlo-to-padlo" href="../742"><b>742</b></a></span>
  </p>
  <p>
    <span class="text_6">Máš-li 6 a víc <a class="co-padlo-to-padlo" href="../749"><b>749</b></a></span>
  </p>
</div>

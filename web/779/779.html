<div class="o-norikovi">
  <p>
    Celkem dobře jste si ještě pár hodin povídali. Pak ale najednou Emca kouknul na oblohu a řekl:
  </p>
  <p>
    „No nic, musíme se rozloučit. Smráká se a mě zítra čeká dlouhá cesta.“</p>
  <p>„Abych pravdu řekl, právě proto jsem vlastně přišel,“ odhodlal ses konečně, „vzal bych to tu zatím za tebe.“
  </p>
  <p>„Cože? To jsi nemohl říct dřív? Jak tě mám tak rychle zasvětit do tajemství řemesla? Musím se na zítřek dobře
    vyspat. Dokážeš si představit nevyspalého obecního blázna?“
  </p>
  <p>„Inu... nevěděl jsem, že je to tak náročné... řemeslo," zakoktal jsi omluvně.
  </p>
  <p>
    „Nu což, zkusím ti to tedy rychle vysvětlit, ale nevím nevím, jestli se na tu práci hodíš.“
  </p>
  <p>Emca ti začal rychle popisovat teorii i praxi práce obecního blázna. Stručně se předtím zmínil o funkci blázna ve
    feudální společnosti, naťukl téma jeho významu pro psychologii prostého lidu a zmínil se též krátce o dvou či třech
    nejvýznamnějších obecních bláznech historie. Nebudu tě, čtenáři, na tomto místě zatěžovat fakty, která dávno znáš z
    hodin dějepisu, a proto přejděme rovnou ke konci rozhovoru:
  </p>
  <p>„...takže jsi to pochopil?“ zeptal se Emca nakonec.</p>
  <p>„Myslím si, že ano,“ prohlásil jsi nejistě.</p>
  <p>„Tak jaká je správná odpověď obecního blázna sedlákovi z předešlého příkladu?"
  </p>
  <p>Hoď 1k6 a přičti Chytrost.</p>
  <p>
    Máš-li 3 a méně <a class="rozcestník" href="../741"><b>741</b></a>
  </p>
  <p>
    Máš-li 4 nebo 5 <a class="rozcestník" href="../742"><b>742</b></a>
  </p>
  <p>
    Máš-li 6 a víc <a class="rozcestník" href="../749"><b>749</b></a>
  </p>
</div>

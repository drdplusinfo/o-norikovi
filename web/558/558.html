<div class="o-norikovi">
  <p><b>791</b></p>
  <p class="block_26"><span class="text_6">Zaplať jeden měďák.</span></p>
  <p class="block_16"><span class="text_6">Na tomto místě řeším poměrně zásadní dilema - jak popsat obsah knihy tak, abych nebyl nařčen ze špatného vlivu na děti, kterým se tento příběh náhodou dostane do ruky? Mohl bych zde samozřejmě napsat něco jako ,není-!i ti ještě 7 let, přeskoč na bod 854, jinak čti dál<sup class="calibre7"><a href="../595"><b>1</b></a></sup>, ale ani to by zvídavému dítěti nezabránilo podvodem se ke kontaminovanému textu dostat. Takže nejjednodušší bude popsat knihu takto: je v ní přesně to, co bys očekával od knihy, která se jmenuje </span><span lang="de" class="text_6">Kamasutra. </span><span class="text_6">A pokud ti to není jasné, tak jsi ještě příliš mladý na to, aby ses tím zabýval.</span>
  </p>
  <p class="block_16"><span class="text_6">Otevřel jsi knihu a údivem otevřel ústa. To jsi netušil, co všechno dokáží lidé dělat, když jsou aspoň dva. Zvláště pak tě zaujal obrázek, na kterém... ale ne, řekli jsme si, že to nebudeme rozebírat.</span>
  </p>
  <p class="block_16"><span class="text_6">„Pane,“ poklepal ti na rameno vetešník, „nezlobte se, ale už více než hodinu prohlížíte jednu knihu. Víte, je poměrně pozdě a já jsem starý člověk...“</span>
  </p>
  <p class="block_17">
    <span class="text_6">Koupíš knihu (doplatíš 5 měďáků)<span class="tab">      </span><a href="../257"><b>835</b></a></span>
  </p>
  <p class="block_17">
    <span class="text_6">Podíváš se na nějakou jinou<span class="tab">      </span><a href="../258"><b>810</b></a></span>
  </p>
</div>
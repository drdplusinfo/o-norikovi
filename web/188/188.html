<div class="o-norikovi">
  <p>„Nemohl bys mi prozradit, pane, kdo je ten podivný mohutný muž v rudém šatu? Má takové zvláštní
    oči...“</p>
  <p>„Ten, jenž se tak zasmušile tváří? Věz, poutnice, toť náš kat!“ „Kat? Cože? Vaše vesnice má
    vlastní popraviště?“ podivil ses. Málokdy mívá vesnice svého vlastního kata. Aspoň jsi o tom ještě neslyšel.</p>
  <p>„Ničeho takového jsem nepravil, toliko jsem řekl: Kat," upřesnil. „A k čemu vám je kat bez
    popraviště?"</p>
  <p>„Ve vedlejší vsi mají popraviště, nikoliv však již kata, tak je to." „Takže váš kat popravuje
    v sousední vesnici?“</p>
  <p>„Nikoliv. Nemáme takových zákonů, abychom mohli popra- vovat. Ani sousední ves jich nemá.“</p>
  <p>„Co tedy ten váš kat dělá?“ otázal ses. Nějak se to zamotává. „Ničeho, toliko se prochází a
    tváří se zlověstně, toť jeho povolání."</p>
  <p>„A proč je tady katem?"</p>
  <p>„Inu, proč by nebyl. Vždyť přiznej, poutnice, která vesnice se</p>
  <p>může pyšniti tím, že má svého vlastního kata?" <a href="../258"><b>258</b></a>
  </p>
</div>

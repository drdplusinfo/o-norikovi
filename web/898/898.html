<div class="o-norikovi">
<p class="block_356"><span class="text_6">Čepel meče se se zlověstným zvukem zablýskla v ranním slunci. Drak se zarazil:</span>
  </p>
  <p class="block_357"><span class="text_6">„Meč,“ podotknul.</span></p>
  <p class="block_356"><span class="text_6">„A ne ledajaký,“ mávnul jsi s ním jednou opatrně a postoupil o krok dopředu. Byla v tobě přitom malá dušička.</span>
  </p>
  <p class="block_356"><span class="text_6">„Myslíš, že s ním umíš zacházet?“ zeptal se plaz opatrně. „Nevím,“ rozhodnul ses jednat na rovinu, „ale jsem ochoten to vyzkoušet. Nebojím se smrti,“ udělal jsi další krok dopředu.</span>
  </p>
  <p class="block_36"><span class="text_6">„Možná tě to překvapí, ale já celkem ano,“ couvl drak. „Nic proti tobě, ale mezi draky se říká, že odhodlaní blbci s mečem jsou nejhorší.“</span>
  </p>
  <p class="block_358"><span></span><span class="text_6">Vrhneš se na něj<span class="tab">      </span><a href="../16"><b>1004</b></a></span>
  </p>
  <p class="block_358">
    <span class="text_6">Několikrát s mečem cvičně mávneš<span class="tab">      </span><a href="../452"><b>1001</b></a></span>
  </p>
  <p class="block_358">
    <span class="text_6">Stojíš s mečem mezi dívkou a drakem<span class="tab">      </span><a href="../871"><b>961</b></a></span>
  </p>
</div>
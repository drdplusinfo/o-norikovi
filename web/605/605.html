<div class="o-norikovi">
  <p>Začal jsi provádět rukama i nohama něco, o čem jsi přesvědčen, že se tomu říká tempa. A byl jsi potěšen, že tě
    začala pomalu posouvat dopředu. Radost ti však dlouho nevydržela - jak se dostáváš dál od kraje, proud je stále
    silnější. Navíc tvé paže neuvyklé podobným pohybům začínají umdlévat. Už jsi skoro uprostřed řeky, ale druhý břeh je
    stále velice daleko. Pomalu získáváš pocit, že to nezvládneš. Uvědomuješ si hloubku pod svým tělem a začínáš
    zmatkovat. Tvé pohyby jsou stále usilovnější, ale ty víš, že tě opouštějí síly. Je stále obtížnější udržet hlavu nad
    vodou.
  </p>
  <p>Ještě pár temp jsi vydržel, než sis poprvé loknul vody. Kašleš a lapáš po vzduchu. Pak se nad tebou znovu zavřela
    vodní hladina. Potřebuješ se zoufale nadechnout. Jsi zmaten, nemůžeš si uvědomit, kde je nahoře a kde dole. Další
    voda proudí do tvých plic ⇒ Z-1k6(<a href="../622"><b>622</b></a>).
  </p>
  <p>Hoď 1k6 a přičti Zručnost.</p>
  <p>
    Máš-li 3 a méně <a class="rozcestník" href="../622"><b>622</b></a>
  </p>
  <p>
    Máš-li 4 nebo 5 <a class="rozcestník" href="../629"><b>629</b></a>
  </p>
  <p>
    Máš-li 6 a více <a class="rozcestník" href="../675"><b>675</b></a>
  </p>
</div>

<div class="o-norikovi">
 <p><span class="text_6">Emcovu chaloupku jsi našel opravdu lehce. Stojí na konci vesnice a bez ladu a skladu se kolem ní povalují různé rozbité a zrezivělé, ztrouchnivělé či jinak se rozkládající věci - různé tyče, kola, žebříky, skříně, hrnce a bůhvíco ještě. Jediný pohled do okna chýše napovídá, že ani uvnitř není situace jiná. Před ní sedí na zemi postarší muž a něco si prstem čmárá do hlíny.</span>
  </p>
 <p><span class="text_6">„Ehm...“ odkašlal sis, když ti dlouho nevěnoval pozornost. Muž si jen něco zamumlal, nakreslil kolem sebe prstem do hlíny veliké kolo a hned ho začal rukama přeměřovat.</span>
  </p>
 <p><span class="text_6">„Nezlob se, dobrý muži..." dodal sis znovu odvahy. Muž začal něco počítat na prstech:</span>
  </p>
 <p><span class="text_6">„To máme tři sáhy, jedna píď...“</span></p>
 <p><span class="text_6">„Haló," zakřičel jsi mu přímo u ucha.</span></p>
 <p><span class="text_6">„Ouaváááj,“ lekl se muž, „pěkně jsi mě vyděsil, vůbec jsem tě neslyšel přicházet... kruci, teď jsi mě přerušil, říkal jsem tři sáhy,</span>
  </p>
 <p><span class="text_6">jedna píď a kolik palců?"</span></p>
 <p>
    <span></span><span class="text_6">Odpovíš, že neříkal nic <a class="rozcestník" href="../726"><b>726</b></a></span>
  </p>
 <p>
    <span class="text_6">Odpovíš, že jeden palec <a class="rozcestník" href="../750"><b>750</b></a></span>
  </p>
 <p>
    <span class="text_6">Odpovíš, že dva palce <a class="rozcestník" href="../775"><b>775</b></a></span>
  </p>
 <p>
    <span class="text_6">Odpovíš, že tři palce <a class="rozcestník" href="../735"><b>735</b></a></span>
  </p>
 <p>
    <span class="text_6">Odpovíš, že čtyři palce <a class="rozcestník" href="../758"><b>758</b></a></span>
  </p>
 <p>
    <span class="text_6">Odpovíš, že pět palců <a class="rozcestník" href="../760"><b>760</b></a></span>
  </p>
</div>

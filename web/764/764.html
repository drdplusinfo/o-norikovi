<div class="o-norikovi">
  <p>Emcovu chaloupku jsi našel opravdu lehce. Stojí na konci vesnice a bez ladu a skladu se kolem ní povalují různé
    rozbité a zrezivělé, ztrouchnivělé či jinak se rozkládající věci - různé tyče, kola, žebříky, skříně, hrnce a
    bůhvíco ještě. Jediný pohled do okna chýše napovídá, že ani uvnitř není situace jiná. Před ní sedí na zemi postarší
    muž a něco si prstem čmárá do hlíny.
  </p>
  <p>„Ehm...“ odkašlal sis, když ti dlouho nevěnoval pozornost. Muž si jen něco zamumlal, nakreslil kolem sebe prstem do
    hlíny veliké kolo a hned ho začal rukama přeměřovat.
  </p>
  <p>„Nezlob se, dobrý muži...“ dodal sis znovu odvahy. Muž začal něco počítat na prstech:
  </p>
  <p>„To máme tři sáhy, jedna píď...“</p>
  <p>„Haló,“ zakřičel jsi mu přímo u ucha.</p>
  <p>„Ouaváááj,“ lekl se muž, „pěkně jsi mě vyděsil, vůbec jsem tě neslyšel přicházet... kruci, teď jsi mě přerušil,
    říkal jsem tři sáhy, jedna píď a kolik palců?“</p>
  <p>
    Odpovíš, že neříkal nic <a class="rozcestník" href="../726">726</a>
  </p>
  <p>
    Odpovíš, že jeden palec <a class="rozcestník" href="../750">750</a>
  </p>
  <p>
    Odpovíš, že dva palce <a class="rozcestník" href="../775">775</a>
  </p>
  <p>
    Odpovíš, že tři palce <a class="rozcestník" href="../735">735</a>
  </p>
  <p>
    Odpovíš, že čtyři palce <a class="rozcestník" href="../758">758</a>
  </p>
  <p>
    Odpovíš, že pět palců <a class="rozcestník" href="../760">760</a>
  </p>
</div>

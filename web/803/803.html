<div class="calibre">
  <p><b>1031</b></p>
  <p class="block_36"><span class="text_6">Ve městě ti král nabídl, aby ses stal hostem na hradě, ty jsi však zdvořile odmítl a přijal pohostinství domu lékaře Kozlíka. Ještě týž den jsi přijal skupinu měšťanů vedenou řezníkem Zádrhelem.</span>
  </p>
  <p class="block_213"><span class="text_6">„Jsem čestný chlap,“ řekl ti, „a proto plním své slovo. Slíbil jsem svou Jatřenku tomu, kdo ji zachrání,“ postrčil vpřed dívku kyprých tvarů. „A půl své masny k tomu.“</span>
  </p>
  <p class="block_213">
    <span class="text_6">„A já půl pekařství a ruku dcery,“ přidal se malý obtloustlý pekař Trombo.</span>
  </p>
  <p class="block_214"><span class="text_6">„A já půl holičství a svou dceru...“</span></p>
  <p class="block_214"><span class="text_6">„A já půl rasovny a ruku dcery..."</span></p>
  <p class="block_213"><span class="text_6">Celkem se ti tak sešlo kromě půlky lékárny a tvojí Smetanky dalších deset polovin objektů a třináct dívek (bezzemek Tuhlák neměl co nabídnout, tak kromě své nejstarší slíbil i dvě mladší, nezletilé dcery).</span>
  </p>
  <p class="block_214"><span class="text_6">Už dlouho jsi nic nerozhodl, tak teď máš možnost:</span></p>
  <p class="block_214">
    <span></span><span class="text_6">Vezmeš si za ženu Smetanku<span class="tab">      </span><a href="../731"><b class="calibre1">1022</b></a></span>
  </p>
  <p class="block_214">
    <span class="text_6">Vezmeš si za ženu nějakou jinou<span class="tab">      </span><a href="../731"><b class="calibre1">1022</b></a></span>
  </p>
  <p class="block_214">
    <span class="text_6">Nevezmeš si nikoho<span class="tab">      </span><a href="../731"><b class="calibre1">1022</b></a></span>
  </p>
  <p class="block_214">
    <span class="text_6">Zřídíš si harém<span class="tab">      </span><a href="../732"><b class="calibre1">1037</b></a></span>
  </p>
</div>
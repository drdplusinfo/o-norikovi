<div class="o-norikovi">
  <p>„Děkuji vám, sousedé,“ oslovil Norik delegaci měšťanů, „ale vezměte si své dcery zpět domů. Nemohu své srdce dělit
    na čtrnáct dílů, když celé patří jediné dívce. A navíc, nemohu přece přijmout tak velkou dávku štěstí, ukradl bych
    ji třinácti jiným mladíkům.“
  </p>
  <p>Druhého dne byl Norik na hradě pasován na rytíře. Dostal od krále meč, zbroj, krásného koně a přízvisko Drakobijec.
    Nepodařilo se mu krále přesvědčit o tom, že si takové jméno nezaslouží - draka spíš ukecal než přemohl. Přízvisko mu
    již zůstalo a tak se zanedlouho objevilo ve městě oznámení:
  </p>
  <div class="oznámení">
    <div>Norik Drakobijec a Smetanka Lékařská</div>
    <div>dovolují si oznámit,</div>
    <div>že budou oddáni na královském hradě,</div>
    <div>hned jak se vrátí poselstvo</div>
    <div>s Norikovými rodiči</div>
  </div>
  <p>Norik se stal váženým občanem města. Konec konců byl šlechtic a patřila mu polovina ze spousty významných budov.
    Ale hlavně měl překrásnou ženu, která ho celým srdcem milovala a on ji. Jak dlouho spolu šťastně žili a kolik měli
    dětí, to už tento příběh nevypráví. Ty bys měl vědět jediné - když kněz posvětil jejich sňatek a oni si vyměnili
    dlouhý polibek, Norik na tebe mrknul a řekl:
  </p>
  <p>„Díky, opravdu díky.“</p>
  <div class="konec">ŠŤASTNÝ KONEC</div>
</div>
<img src="/images/o-norikovi/smetanka-lekarska.png" alt="Smetanka lékařská" class="doprovodný-obrázek">
<div class="za-dobrodružstvím">
  <a href="./../1" id="new_adventure">Ještě jednou!</a>
</div>
<div class="o-norikovi">
  <p><span class="text_6">„Děkuji vám, sousedé,“ oslovil Norik delegaci měšťanů, „ale vezměte si své dcery zpět domů. Nemohu své srdce dělit na čtrnáct dílů, když celé patří jediné dívce. A navíc, nemohu přece přijmout tak velkou dávku štěstí, ukradl bych ji třinácti jiným mladíkům."</span>
  </p>
  <p><span class="text_6">Druhého dne byl Norik na hradě pasován na rytíře. Dostal od krále meč, zbroj, krásného koně a přízvisko Drakobijec. Nepodařilo se mu krále přesvědčit o tom, že si takové jméno nezaslouží - draka spis ukecal než přemohl. Přízvisko mu již zůstalo a tak se zanedlouho objevilo ve městě oznámení:</span>
  </p>
  <p><span class="text_20">Norik Drakobijce a Smetanka Lékařská </span></p>
  <p><span class="text_20">dovolují si oznámit,</span></p>
  <p><span class="text_20">že budou oddáni na královském hradě,</span></p>
  <p><span class="text_20">hned jak se vrátí poselstvo</span></p>
  <p><span class="text_20">s Norikovými rodiči</span></p>
  <p><span class="text_6">Norik se stal váženým občanem města. Konec konců byl šlechtic a patřila mu polovina ze spousty významných budov. Ale hlavně měl překrásnou ženu, která ho celým srdcem milovala a on ji. Jak dlouho spolu šťastně žili a kolik měli dětí, to už tento příběh nevypráví. Ty bys měl vědět jediné - když kněz posvětil jejich sňatek a oni si vyměnili dlouhý polibek, Norik na tebe mrknul a řekl:</span>
  </p>
  <p><span class="text_6">„Díky, opravdu díky.“</span></p>
  <p><span class="text_6">ŠŤASTNÝ KONEC</span></p>
  <div class="za-dobrodružstvím">
    <a href="./../1" id="new_adventure">Ještě jednou!</a>
  </div>
</div>

<div class="o-norikovi">
  <p><span class="text_6">Pokud jsi tento bod již četl, běž přímo na bod <a href="../901">901</a>, pokud ne, pokračuj ve čtení tady.</span>
  </p>
  <p><span class="text_6">„Ehm, něco užitečného,“ prohrábl si rozpačitě vousy stařík, „víš, pane, jsem už starý a nepraktický. Ani nevím, co by mohlo v tom dnešním zblázněném světě být užitečné. Vždy jsem svým zákazníkům říkal něco jako: u mě naleznete jen samé užitečné věci. Nebo to bylo: u mě nenaleznete žádné užitečné věci? Ach, ta má paměť. Ale počkej, snad ti poradí moje vnučka. Čchang! Čchang, pojď sem!“ zavolal kamsi dozadu. V mžiku se zavlnil závěs a přicupitala malá, ale rozhodně ne útlá dívenka. Její buclatá tvář je stejně žlutá jako staříkova a oči stejně šikmo posazené. Černé vlasy má spleteny do lesklého dlouhého copu. Kypré tvary jejího těla se přelévají v sytě rudém rouchu posázeném různými složitými ornamenty. Sepjala ruce a způsobně se uklonila.</span>
  </p>
  <p><span class="text_6">„Tak to je Čchang, moje vnučka,“ pravil pyšně vetešník. „Tady pán by si rád koupil něco užitečného.“</span>
  </p>
  <p><span class="text_6">Čchang se na tebe zeširoka usmála a v tobě trhlo leknutím. Ještě jednou ses na Čchang podíval - ne, není pochyb. Popis sedí. Je malá, žlutá a kulatá. Kdepak zlaťáky! Tahle dívenka je to tvoje štěstí. Není to sice zrovna tvůj typ, ale co naděláš. Měl jsi to čekat</span>
  </p>
  <div class="calibre13">
    <div class="block_188">
      <span class="bullet_1">- </span><span class="calibre6"><span class="text_6">celou dobu víš, že má být malá, žlutá a kulatá, tak se nemáš co tvářit překvapeně. Musíš si s ní promluvit.</span></span>
    </div>
  </div>
  <p><span class="text_6">Dívka udělala rukama několik složitých gest.</span></p>
  <p><span class="text_6">„Je němá,“ vysvětluje stařík, „říká, že tvoje návštěva je světlem našeho skromného domu. Máš ji následovat.“ Aha, takže si moc nepopovídáte.</span>
  </p>
  <p>
    <span class="text_6">Požádáš vetešníka o její ruku <a class="rozcestník" href="../870"><b>870</b></a></span>
  </p>
  <p>
    <span class="text_6">Následuješ ji <a class="rozcestník" href="../857"><b>857</b></a></span>
  </p>
</div>

<div class="o-norikovi">
  <p>Téměř bez zaváháníjsi odvětil: „Husličky.“</p>
  <p>„Určitě?" zkouší tě Emca.</p>
  <p>„Samozřejmě,“ nenechal ses zmýlit, „podle třetího lemmatu Josky Šilhavého o duální koncepci idiotismu se Békavcovo
    schéma paratrhlého dialogu transponuje na..."
  </p>
  <p>„Dobře, dobře," přerušil tě, „vidím, že jsi opravdu bystrý a chápavý žák. Myslím, že bys to mohl v bláznění
    dotáhnout dost daleko. Beru tě, od zítřka je to tady na sedm dní celé tvoje," máchnul rukou směrem ke svému
    království - k boudě plné harampádí, které se tu zdánlivě válelo bez ladu a skladu, ale o kterém jsi nyní věděl, že
    každý kousek je uložen s vědeckou precizností přesně na svém místě tak, aby co nejvíce vynikala jeho nesmyslnost až
    bizarnost.
  </p>
  <p>Dalšího dne Emca odjel. Ten týden, který jsi tu strávil, patří k nejšťastnějším chvílím tvého života. Lidé tě tu
    měli rádi, děti se dokonce smály a házely po tobě kamení. Uvažoval jsi, jestli to není tvé štěstí - když se Emca
    vrátil, dobře sis jej prohlédl, není-li malý, žlutý a kulatý. Nebyl. Vyfasoval jsi odměnu, s Emcou jste si srdečně
    potřásli nosy (starý cechovní pozdrav obecních bláznů) a vydal ses vesele na další cestu. Připiš si sedm měďáků a
    doplň všechny ztracené body nálady <a href="../754"><b>754</b></a>
  </p>
</div>

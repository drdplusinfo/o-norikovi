<div class="o-norikovi">
  <p><span class="text_6">„Ach, ty barvy,“ pravil jsi uneseně, „dlouho jsem již neviděl něco tak úchvatného,“ ukázal jsi najedno z počmáraných pláten. Mužík se celý rozplýval nad tvou chválou:</span>
  </p>
  <p><span class="text_6">„Myslíš?“ pravil a celý zčervenal. Pak se naklonil k tobě, spiklenecky na tebe mrkl a důvěrně ti pošeptal:</span>
  </p>
  <p><span class="text_6">„Víš, to jsem maloval já sám...“</span></p>
  <p><span class="text_6">„Myslel jsem si to,“ pravil jsi spíše sám pro sebe. „Opravdu nádhera,“ pronesl jsi pak nahlas, „až to člověka bere u srdce...“ „Opravdu se ti to líbí?“ zeptal se muž a v oku se mu zaleskla slza dojetí. „Víš, tohle mi ještě nikdo neřekl.Jsi první skutečný znalec umění, kterého jsem potkal. Víš co, vezmi si to... ne, opravdu, vezmi si tenhle obraz na památku... neboj se, nebudu škodnej, vezmi si ho, jestli se ti líbí!“</span>
  </p>
  <p>
    <span class="text_6">Co ti zbývá - když už jsi tu šaškárnu začal, musíš si teď obraz vzít.</span></p>
  <p>
    <span class="text_6">Rozloučíš se <a class="rozcestník" href="../200"><b>200</b></a></span>
  </p>
  <p>
    <span class="text_6">Projevíš zájem ještě o lektvary <a class="rozcestník" href="../207"><b>207</b></a></span>
  </p>
</div>

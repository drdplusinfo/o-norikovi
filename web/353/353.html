<div class="calibre" id="calibre_link-353">
      <p id="calibre_link-1710" class="block_198">
        <span class="text_10"><a href="#calibre_link-353" class="calibre2"><b class="calibre3">549</b></a></span></p>
      <p class="block_87"><span class="text_6">„Tak dobrá,“ řekl jsi po krátké úvaze. „Budeme se předhánět, kdo co vidí, jo?“</span>
      </p>
      <p class="block_42"><span class="text_6">„Jo,“ řekl tvor a začal se rozhlížet kolem sebe.</span></p>
      <p class="block_87"><span class="text_6">„Hele,“ řekl najednou a ukázal někam do hlubin lesa, „veverka. S nemocnou tlapkou. Vidíš?“</span>
      </p>
      <p class="block_192"><span class="text_6">Podíval ses a spatřil jen kmeny stromů ztrácející se v šeru lesa. Ten musí mít ale oči!„No jasně, má poraněnou tlapku,“ zalhal jsi vesele. „A vidíš ten strom za ní? Po jeho kůře leze mravenec. Má ulomený tykadlo. Vidíš?“</span>
      </p>
      <p class="block_193"><span class="text_6">„Kde?“ napíná marně zrak modrá bestie.</span></p>
      <p class="block_192"><span class="text_6">„No támhle, na tom stromě, nevidíš? Ty musíš mít ale špatný oči,“ politoval jsi tvora <a href="#calibre_link-103"><b class="calibre1">576</b></a></span>
      </p>
    </div>
<div class="o-norikovi">
  <p class="block_19"><span class="text_6">„Ne, už jsem řekl,“ trváš na svém. „Jdu dál s vámi. 0 předpisy se nestarej,“ zarazil jsi vojáka, který ti chtěl skočit do řeči, „beru všechno na sebe. A vůbec, měli bychom jít, stojíme už dost dlouho. Ty mlč," okřikl jsi dalšího, „teď tu velím já!“</span>
  </p>
  <p class="block_271"><span class="text_6">Vojáci se dali znovu do pochodu a snažili se srovnat si to trochu v hlavě - jak k tomu vlastně došlo, že najednou poslouchají tady toho mladíka? Nějak jim to nedávalo smysl, ale na to jsou vojáci zvyklí.</span>
  </p>
  <p class="block_271"><span class="text_6">Dlouho jste šli šedivou kamenitou plání, až jste dorazili k velkému balvanu trčícímu ze země. V kameni byly zapuštěny masivní železné kruhy a k nim připevněn těžký řetěz. Vojáci dívku postavili ke kameni:</span>
  </p>
  <p class="block_275"><span class="text_6">„Chyť se tady toho řetězu,“ nakázali jí.</span></p>
  <p class="block_275"><span class="text_6">„To ji ani nepřipoutáte?“ podivil ses.</span></p>
  <p class="block_271"><span class="text_6">„Dřív se to dělalo, ale drak si stěžoval, že dívky z těch řetězů špatně dostává. Asi mu to železo lezlo do zubů, che che,“ zasmál se svému vtipu, ale hned se zarazil. Tak nějak pocítil, že někteří z přítomných nemají na vtipy náladu.</span>
  </p>
  <p class="block_271"><span class="text_6">„No, my půjdem,“ řekl voják, zastínil si rukou oči a podíval se kamsi do dáli k obzoru. Všiml sis, že i ostatní vrhají již delší dobu tím směrem nervózní pohledy. Vojáci se kvapně vydali na cestu zpět do města <a href="../940"><b>940</b></a></span>
  </p>
</div>

<div class="calibre">
  <p><b>991</b></p>
  <p class="block_10"><span class="text_6">Stojíš bezradně na vyprahlé planině a nemůžeš odejít. Jsi odhodlán vyzkoušet cokoliv, abys ji zachránil.</span>
  </p>
  <p class="block_10"><span class="text_6">„Tak běž,“ vykřikla dívka. Zakroutil jsi hlavou. Pak tvůj pohled zalétl k obzoru a ty jsi spatřil na obloze rychle se zvětšující skvrnu. Ukázal jsi beze slova tím směrem. Dívka se ohlédla a vykřikla. Pak se vrhla k tobě:</span>
  </p>
  <p class="block_10"><span class="text_6">„Vypadni, slyšíš, utíkej!“ křičí. „Na co ještě čekáš, táhni odsud,“ vrhá se na tebe pěstmi a nevšímá si draka, který pomalu přistává nedaleko od vás. Ustupuješ před jejími ranami a přitom</span>
  </p>
  <p class="block_19"><span class="text_6">fascinovaně sleduješ obrovské tělo draka, jenž právě majestátně skládá křídla. Dívčin hlas pomalu přešel od odhodlání přes vztek k zoufalství. V jejích očích se objevily slzy:</span>
  </p>
  <p class="block_16"><span class="text_6">„Běž, prosím, zachraň se,“ rozvzlykala se, „chci, abys žil.“ Když ses přesto nepohnul, nakonec se ti vysíleně zhroutila do náručí. Konejšivější stisknul její roztřesené tělo.</span>
  </p>
  <p class="block_16"><span class="text_6">„Ehm...“ řekl drak, „rád bych vás upozornil, že tu nejste sami. Co kdybyste mi věnovali také trochu pozornosti?“ Dívčino tělo se přestalo chvět. Odstrčila tě od sebe, otočila se a postoupila směrem k drakovi.</span>
  </p>
  <p class="block_16"><span class="text_6">„Musí tady být?“ kývl drak směrem k tobě. „Dosud to vždy šlo beze svědků, nemohli bychom tak tedy pokračovat i pro dnešek?“</span>
  </p>
  <p class="block_17">
    <span class="text_6">Odejdeš<span class="tab">      </span><a href="../17"><b>1007</b></a></span>
  </p>
  <p class="block_17">
    <span class="text_6">Postavíš se po bok dívky<span class="tab">      </span><a href="../474"><b>1032</b></a></span>
  </p>
</div>
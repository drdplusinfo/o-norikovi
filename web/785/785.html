<div class="calibre" id="calibre_link-785">
      <p id="calibre_link-1128" class="block_35"><a href="#calibre_link-785"><b class="calibre1">71</b></a></p>
      <p class="block_26">Je ráno a ty kráčíš po cestičce, za sebou rodný statek, mámu, tátu a bratry, před sebou celý
        širý svět. Po kapsách máš váček s pěti měďáky a trochu jídla na cestu - buchty od mámy, veliký kus sýra a pár
        pšeničných placek. Sluníčko svítí a tobě je krásně - cítíš dosud nepoznaný pocit volnosti a nekonečné obzory máš
        na dosah.</p>
      <p class="block_17">Ale kam se vydat? Kde začít hledat své štěstí? Vzpomněl sis, že jsi v mládí slyšel o
        Dudlibolovi, moudrém druidovi, který žije za Levektekadruzabským lesem. Prý je nejmoudřejší na celém světě a ví
        víc věcí, než co jich skutečně je.</p>
      <p class="block_17">Vyrazíš za
        Dudlibolem<span class="tab">      </span><a href="#calibre_link-208"><b class="calibre1">56</b></a>
      </p>
      <p class="block_17">Budeš se jen tak potloukat širým
        světem<span class="tab">      </span><a href="#calibre_link-206"><b class="calibre1">38</b></a>
      </p>
    </div>
<div class="o-norikovi">
  <p>Roztočil jsi prak. Podařilo se ti vypustit kámen tím správným směrem. Samozřejmě, že kámen draka zasáhl - zkus netrefit draka, který stojí přímo před tebou. A samozřejmě mu nijak neublížil, jenom ho trochu podráždil - zkus trefit draka, který stojí přímo před tebou.
  </p>
  <p>
    Drak po tobě máchnul tlapou. Proletěl jsi pěkný kus vzduchem a dopadl na záda ⇒ Z-3(<a href="../1026"><b>1026</b></a>). Prak ti vyletěl z ruky. Drakův pařát se zlověstně vznáší kousek nad tebou.
  </p>
  <p>„Myslím,“ řekl drak, „že by bylo na čase vzdát se, co ty na to?“ Tlapa kousek poklesla a její drápy se tě téměř dotýkají.
  </p>
  <p>
    Odkutálíš se rychle stranou <a class="rozcestník" href="../981"><b>981</b></a>
  </p>
  <p>
    Vzdáš se a slíbíš odejít <a class="rozcestník" href="../1035"><b>1035</b></a>
  </p>
</div>

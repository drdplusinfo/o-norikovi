<div class="calibre">
      <p class="block_51"><b class="calibre1">55</b></p>
      <p class="block_10">Omlouvám se ti za trochu polopatický úvod, ale musel jsem nějak vysvětlit princip hry těm, kdo
        se s něčím podobným ještě nesetkali. Možná tě zarazilo, že tato kniha začíná přímo bodem 1. Většinou přece
        začíná nějakým popisem pravidel pro boj, popisem tvé postavy, jejího osobního deníku a podobně. Pak tedy věz, že
        s podobnými věcmi se zde nesetkáš. Tvá postava bude charakterizována jen dvěma stálými vlastnostmi, které se
        během hry nebudou příliš měnit, a dvěma čísly vyjadřujícími její stav, která se měnit budou naopak velice často.
        A to je vše. K příběhu nepotřebuješ znát žádný soubojový systém. A osobní deník si povedeš zkrátka tak, že na
        kus papíru napíšeš ta čtyři čísla a postupně na něj budeš připisovat předměty, které během hry získáš
        <a href="../809"><b class="calibre1">9</b></a></p>
    </div>
<div class="calibre">
  <p><b>657</b></p>
  <p class="block_10"><span class="text_6">Procházíš úzkou soutěskou kolem velikého balvanu. Najednou zpoza kamene vyskočil muž. Je celý oblečený v hrozivém kožešinovém oděvu pobitém nejrůznějšími kovovými hroty, ocelovými kruhy a řetězy. To, co se mu houpá u pasu, vypadá jako lidské skalpy, a kapuci hábitu zdobí vybělená lidská lebka. Jediné, co kazí dojem, je muž sám - jaksi se do obleku nehodí, zdá se, jako by mu byl o hodně větší. Zkrátka oblečení na něm splaskle visí, namísto aby se nadouvalo boulemi svalů. V pravé ruce drží chlapík dlouhou dýku, v druhé ruce skrývá malý pomačkaný papírek. Teď právě se do papírku nenápadně koukl. Pak se podíval na tebe a řekl: „UÁÁÁÁÁÁ!“</span>
  </p>
  <p class="block_10"><span class="text_6">Chvíli jsi na něj nechápavě zíral. Muž pokračoval, šilhaje přitom do svého papírku:</span>
  </p>
  <p class="block_10"><span class="text_6">„Jsem strašlivý skalní lupič! Tvé dny jsou sečteny. Ještě žádný zpocený... co?“ zvedl papírek blíž k očím,,jo, ještě žádný pocestný neunikl mému noži. Hrozivě zamávat nožem... aha,“ řekl a neobratně zamával svou dýkou.</span>
  </p>
  <p class="block_9"><span class="text_6">„Ehm...“ pravil jsi.</span></p>
  <p class="block_10"><span class="text_6">„Veškerý odpor je mar... marný, cizince. Dej sem všechno, co máš, a vrhni,“ zadeklamoval a znovu předvedl svou pohybovou kreaci s dýkou.</span>
  </p>
  <p class="block_9"><span class="text_6">„Cože?“ zeptal ses překvapeně.</span></p>
  <p class="block_9"><span class="text_6">„Aha,“ řekl lupič a otočil papírek ve své ruce na druhou stranu, „a vrhni se na kolena.“</span>
  </p>
  <p class="block_73">
    <span></span><span class="text_6">Poslechneš jeho příkaz<span class="tab">      </span><a href="../654"><b>709</b></a></span>
  </p>
  <p class="block_73">
    <span class="text_6">Budeš odmlouvat<span class="tab">      </span><a href="../361"><b>688</b></a></span>
  </p>
  <p class="block_73">
    <span class="text_6">Začneš se smát<span class="tab">      </span><a href="../655"><b>668</b></a></span>
  </p>
  <p class="block_73">
    <span class="text_6">Vrhneš se na něj<span class="tab">      </span><a href="../359"><b>713</b></a></span>
  </p>
  <p class="block_73">
    <span class="text_6">Pokusíš se mu sebrat dýku<span class="tab">      </span><a href="../572"><b>661</b></a></span>
  </p>
  <p class="block_73">
    <span class="text_6">Pokusíš se mu sebrat papírek<span class="tab">      </span><a href="../656"><b>725</b></a></span>
  </p>
</div>
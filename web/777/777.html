<div class="o-norikovi">
  <p>„Ale abych se dostal k tomu, proč tě vlastně ruším,“ začal jsi. „Slyšel jsem, že zítra odjíždíš na turné po
    okolních vesnicích. Co bys Fikal tomu, kdybych to tady zatím vzal za tebe?“
  </p>
  <p>„Inu, proč ne? Zkusit to s tebou můžu. Času máme ještě dost,“ vrhl letmý pohled na oblohu, „tak tě zkusím zasvětit
    do tajů řemesla. Uvidíme, jestli na takovou práci budeš stačit.“
  </p>
  <p>„Jakže? To je tvoje... práce... tak náročná?“</p>
  <p>„A co sis myslel,“ podivil se Emca, „obecního blba nemůže dělat každý blbec. Je to velice zodpovědná funkce. Tak
    poslouchej.“
  </p>
  <p>Emca ti začal obšírně vysvětlovat funkci obecního blázna ve feudální společnosti, jeho význam pro psychologii
    prostého lidu, zmínil se též o celé řadě význačných obecních bláznů historie a nakonec se dostal k vlastní práci
    obecního blázna, k její teorii i praxi. Nebudu tě, čtenáři, na tomto místě zatěžovat fakty, která dávno znáš z hodin
    dějepisu, a proto přejděme rovnou ke konci rozhovoru:
  </p>
  <p>takže jsi to pochopil?“ zeptal se Emca nakonec.</p>
  <p>„Myslím si, že ano.“</p>
  <p>„Tak jaká je správná odpověď obecního blázna sedlákovi z předešlého příkladu?“
  </p>
  <p>Hoď 1k6 a přičti Chytrost.</p>
  <p>
    Máš-li 3 a méně <a class="rozcestník" href="../741"><b>741</b></a>
  </p>
  <p>
    Máš-li 4 a víc <a class="rozcestník" href="../749"><b>749</b></a>
  </p>
</div>

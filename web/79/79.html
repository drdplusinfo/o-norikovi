<div class="o-norikovi">
  <p>Probudil tě velice nepříjemný pocit.</p>
  <p>„Měl bys otevřít oči...“ pravil ten Pocit. Něco blízko tvé hlavy zafunělo.</p>
  <p>„Myslím, že bych nic takového dělat neměl,“ odpověděl jsi. „Když nás otevřeš,“ vložily se do
    diskuse Oči, „asi něco uvidíš!“ „No právě, toho se bojím,“ nedal ses.</p>
  <p>„A co já?“ zeptala se Zvědavost.</p>
  <p>
    Pootevřeš oči <a class="rozcestník" href="../110"><b>110</b></a>
  </p>
  <p>
    Necháš je pevně zavřené <a class="rozcestník" href="../101"><b>101</b></a>
  </p>
</div>
<img src="/images/o-norikovi/zapati/pole-a-vrsky-kolem-rodne-visky.png" alt="Pole a vršky kolem rodné vísky" class="obrázek-prostředí">

<div class="calibre">
      <p class="block_168"><b class="calibre1">419</b></p>
      <p class="block_36"><span class="text_6">Dlouhé dny jsi trávil s druidovými knihami. Byla tu spousta knížek o povahách stromů, o psychologii hub nebo o sexuálních problémech lesních zvířátek, ale také knihy o takových věcech, jako je časoprostorové kontinuum, vitamíny, smysl života a kuželosečka. Ne že bys z nich něco pochopil, ale přesto ti jejich četba něco dala. Můžeš si trvale zvýšit svou Chytrost o 1 <a href="../322"><b class="calibre1">372</b></a></span>
      </p>
    </div>
<div class="o-norikovi">
  <p>Ve městě ti král nabídl, aby ses stal hostem na hradě, ty jsi však zdvořile odmítl a přijal pohostinství domu
    lékaře Kozlíka. Ještě týž den jsi přijal skupinu měšťanů vedenou řezníkem Zádrhelem.
  </p>
  <p>„Jsem čestný chlap,“ řekl ti, „a proto plním své slovo. Slíbil jsem svou Jatřenku tomu, kdo ji zachrání,“ postrčil
    vpřed dívku kyprých tvarů. „A půl své masny k tomu.“
  </p>
  <p>
    „A já půl pekařství a ruku dcery,“ přidal se malý obtloustlý pekař Trombo.
  </p>
  <p>„A já půl holičství a svou dceru...“</p>
  <p>„A já půl rasovny a ruku dcery...“</p>
  <p>Celkem se ti tak sešlo kromě půlky lékárny a tvojí Smetanky dalších deset polovin objektů a třináct dívek (bezzemek
    Tuhlák neměl co nabídnout, tak kromě své nejstarší slíbil i dvě mladší, nezletilé dcery).
  </p>
  <p>Už dlouho jsi nic nerozhodl, tak teď máš možnost:</p>
  <p>
    Vezmeš si za ženu Smetanku <a class="rozcestník" href="../1022"><b>1022</b></a>
  </p>
  <p>
    Vezmeš si za ženu nějakou jinou <a class="rozcestník" href="../1022"><b>1022</b></a>
  </p>
  <p>
    Nevezmeš si nikoho <a class="rozcestník" href="../1022"><b>1022</b></a>
  </p>
  <p>
    Zřídíš si harém <a class="rozcestník" href="../1037"><b>1037</b></a>
  </p>
</div>

<div class="o-norikovi">
  <p><span>Ve městě ti král nabídl, aby ses stal hostem na hradě, ty jsi však zdvořile odmítl a přijal pohostinství domu lékaře Kozlíka. Ještě týž den jsi přijal skupinu měšťanů vedenou řezníkem Zádrhelem.</span>
  </p>
  <p><span>„Jsem čestný chlap,“ řekl ti, „a proto plním své slovo. Slíbil jsem svou Jatřenku tomu, kdo ji zachrání,“ postrčil vpřed dívku kyprých tvarů. „A půl své masny k tomu.“</span>
  </p>
  <p>
    <span>„A já půl pekařství a ruku dcery,“ přidal se malý obtloustlý pekař Trombo.</span>
  </p>
  <p><span>„A já půl holičství a svou dceru...“</span></p>
  <p><span>„A já půl rasovny a ruku dcery..."</span></p>
  <p><span>Celkem se ti tak sešlo kromě půlky lékárny a tvojí Smetanky dalších deset polovin objektů a třináct dívek (bezzemek Tuhlák neměl co nabídnout, tak kromě své nejstarší slíbil i dvě mladší, nezletilé dcery).</span>
  </p>
  <p><span>Už dlouho jsi nic nerozhodl, tak teď máš možnost:</span></p>
  <p>
    <span>Vezmeš si za ženu Smetanku <a class="rozcestník" href="../1022"><b>1022</b></a></span>
  </p>
  <p>
    <span>Vezmeš si za ženu nějakou jinou <a class="rozcestník" href="../1022"><b>1022</b></a></span>
  </p>
  <p>
    <span>Nevezmeš si nikoho <a class="rozcestník" href="../1022"><b>1022</b></a></span>
  </p>
  <p>
    <span>Zřídíš si harém <a class="rozcestník" href="../1037"><b>1037</b></a></span>
  </p>
</div>

<div class="o-norikovi">
  <p>„Co... co si přeješ?“ couváš opatrně před otevřenou tlamou a náručí. Místo odpovědi si Modrý chlap olíznul Růžovým jazykem Ostré zuby.
  </p>
  <p>„Aha, asi máš hlad, že?“ couváš stále dál. „Jíš špenát?“ Stvoření zavrtělo hlavou. Ale aspoň vidíš, že ti rozumí. I když ti to bude za chvíli asi houby platné.
  </p>
  <p>„Hele, ty takhle asi sežereš každého, koho potkáš, co?“ zkoušíš to opatrně. Stvoření se široce usmálo a prudce zavrtělo hlavou: „Ne. Jenom dyž je menčí,“ řeklo hlubokým hrdelním hlasem. „Hmmmm... a to tě baví?“
  </p>
  <p>„Jo," kývl Modrý chlap spokojeně hlavou. Tak co dál?</p>
  <p>
    Vrhneš se na něj a budeš s ním bojovat <a class="rozcestník" href="../550"><b>550</b></a>
  </p>
  <p>
    Otočíš se a pokusíš se utéct <a class="rozcestník" href="../489"><b>489</b></a>
  </p>
  <p>
    Necháš se sežrat <a class="rozcestník" href="../504"><b>504</b></a>
  </p>
  <p>
    Zkusíš ho nějak ukecat <a class="rozcestník" href="../523"><b>523</b></a>
  </p>
</div>

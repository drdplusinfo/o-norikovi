<div class="o-norikovi">
  <p>Strážní tě dovedli do hradu. V trůnním sále zrovna probíhá audience a je tu spousta lidí. Právě vyšla nová vyhláška
    slibující ruku princezny a půlku království tomu, kdo draka vyžene. Postává tu několik hrdinsky vyhlížejících týpků
    - namaštěné zbroje, namaš- těné svaly a podobně. Všichni čekají na příchod Jeho Veličenstva.
  </p>
  <p>Král byl stručný:</p>
  <p>„Kdo chce půjčit meč nebo zbroj, ať se hlásí v mé soukromé zbrojnici. Koně půjčujeme jen v odpoledních hodinách.
    Tělocvičnaje vám k dispozici po celý den. Spát můžete ve vyhražené části hradu, jídlo se podává třikrát denně v
    hradní kuchyni. Komoří vám dá lístky, proti kterým vám bude jídlo vydáno. Za měsíc osobně určím pořadí, ve kterém
    dostanete šanci utkat se s drakem.“ Když strážní králi ohlásili tvůj případ, otázal se:
  </p>
  <p>„Proč jsi ukradl ten meč, mladíku?“</p>
  <p>
    Odpovíš, že kvůli drakovi <a class="rozcestník" href="../915"><b>915</b></a>
  </p>
  <p>
    Zarputile mlčíš <a class="rozcestník" href="../900"><b>900</b></a>
  </p>
</div>

<div class="o-norikovi">
  <p><span class="text_6">Pak náhle dav zašuměl a malý kordon čtyř vojáků s ubohou dívkou se dal na pochod. Zamířili směrem k jedné z městských bran - na opačnou stranu, než odkud jsi přišel do města. Dav je doprovází, i když máš pocit, že cestou řídne; lidé spěchají za svými povinnostmi, protože město má svůj život a ten nezastaví ani drak. Aspoň dokud jen žere děvčata. Až k bráně došli v podstatě už jen přátelé dívky a jejího otce. A také ty, protože z krásné bledé dívky nemůžeš spustit oči.</span>
  </p>
  <p><span class="text_6">U brány se dívka naposledy vrhla otci do náruče a dlouho se tak mlčky objímali, až ji vojáci museli od otce jemně, ale nekompromisně odtrhnout. Pod starým doktorem se podlomila kolena a dva z jeho přátel přiskočili, aby neupadl. Mříž brány se zvedá a vojáci vedou ohlížející se dívku ven z města. Dál s nimi nikdo nejde-všichnijen mlčky stojí a smutně hledí za odcházejícími.</span>
  </p>
  <p><span class="text_6">Je na čase rozmyslet se, co budeš dělat ty. Teď, když jsi na vlastní oči viděl, kolik neštěstí drak může lidem přinést, jsi ještě</span>
  </p>
  <p><span class="text_6">pevněji rozhodnut něco s tím udělat.</span></p>
  <p>
    <span class="text_6">Půjdeš na audienci ke králi <a class="rozcestník" href="../955"><b>955</b></a></span>
  </p>
  <p>
    <span class="text_6">Půjdeš za kordonem vojáků a za dívkou <a class="rozcestník" href="../977"><b>977</b></a></span>
  </p>
</div>

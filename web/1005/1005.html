<div class="calibre" id="calibre_link-1005">
      <p id="calibre_link-1840" class="block_198">
        <span class="text_10"><a href="#calibre_link-1005" class="calibre2"><b class="calibre3">655</b></a></span></p>
      <p class="block_36"><span class="text_6">„Tak, a je to,“ říkáš sedlákovi, který právě dorazil zpět ke tvému břehu, kde na něj čeká koza, „teď už jenom naložíš kozu a dovezeš ji na druhý břeh.“</span>
      </p>
      <p class="block_36"><span class="text_6">„Máš pravdu,“ zaradoval se sedlák a učinil tak. Na druhém břehu vyvedl kozu z lodi.</span>
      </p>
      <p class="block_23"><span class="text_6">„A teď ještě připluj pro mne,“ voláš na něj.</span></p>
      <p class="block_36"><span class="text_6">„To nejde,“ křičí na tebe z druhého břehu sedlák, „koza by mi zatím sežrala zelí, jestli by dřív nesežral vlk kozu.“</span>
      </p>
      <p class="block_23"><span class="text_6">„Tak vezmi kozu s sebou,“ naléháš zoufale.</span></p>
      <p class="block_36"><span class="text_6">„Ale kdepak, já jsem rád, že mám všechno tady,“ mávnul rukou a přivázal loďku ke stromu u břehu. „Ale stejně ti děkuji!“ Ignoroval tvé hlasité nadávky na jeho nevděčnost a zmizel v lese i s vlkem, kozou a nůší zelí. Dál proti proudu prý žádný most není- nezbývá, než se vrátit <a href="#calibre_link-190"><b class="calibre1">682</b></a></span>
      </p>
    </div>
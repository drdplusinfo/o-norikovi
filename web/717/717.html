<div class="o-norikovi">
  <p>„Už bych měl vyrazit na další cestu,“ řekl jsi chlapíkovi, „a co ty?“ „Myslím, že půjdu taky,“ pokrčil rameny,
    „tohle povolání mi příliš nesvědčí. A - jak se vlastně jmenuješ?“
  </p>
  <p>„Já jsem Norik,“ podal jsi mu pravici.</p>
  <p>
    „A mně říkají Kiron,“ stiskl ti ruku. „Škoda, že má cesta vede na opačnou stranu než tvá.“
  </p>
  <p>„Co se dá dělat, ať tě štěstí provází!“</p>
  <p>„I tebe,“ zamával ti, „jdu teď dolů do vesnice a pošlu sem vojáky, ať toho
    lumpa odvedou. A neříkej, prosím, nikde o tom přepadení.“ „Bojíš se, že by tě taky zavřeli?“
  </p>
  <p>„To ne... bojím se, že by se mi smáli,“ přiznal.</p>
  <p>
    „Tak ti to tedy slibuji,“ řekl jsi a vyrazil na další cestu <a href="../753"><b>753</b></a>
  </p>
</div>
<img src="/images/o-norikovi/zapati/hory-vlevo.png" alt="Blízké hory" class="obrázek-prostředí">

<div class="calibre" id="calibre_link-291">
      <p id="calibre_link-1511" class="block_168"><a href="#calibre_link-291"><b class="calibre1">394</b></a></p>
      <p class="block_65"><span class="text_6">Druhý den ráno tě čekala vydatná snídaně - plná miska špenátu a sklenice kančího mléka. Poděkoval jsi a chtěl ses druida zeptat, jak najdeš své štěstí. Ještě než jsi otevřel pusu, Dudlibol řekl:</span>
      </p>
      <p class="block_65"><span class="text_6">„Je mi líto, ale to ti nemohu prozradit. Ne že bych o tvém štěstí nic nevěděl, ale budoucnost prozrazovat nesmím. Vznikly by tím velké problémy se sousledností v časoprostorovém kontinuu a tak,“ pokrčil rameny.</span>
      </p>
      <p class="block_10"><span class="text_6">Jsi zklamaný. Tak dlouhou cestu jsi vážil, aby ses dozvěděl, že své štěstí nenajdeš kvůli nějaké hromadě podivných slov.</span>
      </p>
      <p class="block_10"><span class="text_6">„No, ale že jsi to ty, budu ti povídat takovou pohádku,“ mrkl na tebe spiklenecky druid. „Za sedmero horami a sedmero řekami leží malé království, kde bydlí štěstí. Rozumíš?“</span>
      </p>
      <p class="block_10"><span class="text_6">„Takže mám jít za sedmero hor a sedmero řek? A tam někde je moje štěstí?“ zeptal ses nahlas.</span>
      </p>
      <p class="block_10"><span class="text_6">„Pssst, nic takového jsem ti neporadil,“ přikrčil se druid a ztišil hlas, „časoprostorové kontinuum má oči všude. Jen jsem ti povídal pohádku, jasné? Co si z toho ty vyvozuješ, to už je tvoje věc. Takže nezapomeň, za sedmero horami a sedmero řekami.“</span>
      </p>
      <p class="block_10"><span class="text_6">„A jak ho poznám... tedy... jak v té pohádce štěstí vypadá?“ opravil ses. Druid na chvíli ztuhl a jeho oči dostaly nepřítomný výraz a hleděly někam skrz tebe. Po chvílí se opět uvolnil, opatrně se rozhlédl a tiše řekl:</span>
      </p>
      <p class="block_10"><span class="text_6">„To štěstí je... malé, žluté a kulaté. Snad jsem moc neprozradil. Víš, věštit se má vždy jen v náznacích.“</span>
      </p>
      <p class="block_10"><span class="text_6">„Děkuji ti mnohokrát,“ řekl jsi a chtěl ses vydat na cestu. „Počkej,“ zadržel tě druid, „nemůžu tě pustit na tak dlouhou a nebezpečnou cestu jen tak. Zůstaň tu pár dní, odpočiň si a připrav se na cestu.“</span>
      </p>
      <p class="block_10"><span class="text_6">Rád jsi druidovu nabídku přijal. Zjistil jsi, že druid má domek velice pohodlně zařízený a za domkem má dokonce malou přírodní tělocvičnu. 1 na špenát sis časem zvykl. Druid sice trávil spoustu času v lese a ty jsi zůstával v domku sám, ale to ti nevadilo. Kde jsi trávil většinu svého času?</span>
      </p>
      <p class="block_57">
        <span id="calibre_link-1512"></span><span class="text_6">Dudlibolově knihovně<span class="tab">      </span><a href="#calibre_link-292"><b class="calibre1">419</b></a></span>
      </p>
      <p class="block_57"><span class="text_6">Dudlibolově tělocvičně<span class="tab">      </span><a href="#calibre_link-293"><b class="calibre1">432</b></a></span>
      </p>
    </div>
<div class="o-norikovi">
  <p>Hospodský se s funěním zvedl ze židle a na čele se mu téměř okamžitě objevily krůpěje potu. Vedl tě po dřevěných
    schůdcích, které pod jeho vahou zoufale skřípěly a vrzaly, nahoru k pokojům „Tak, tady to je," otevřel dveře útulné
    světničky, v jejímž přítmí rozeznáváš masivní postel a v rohu velkou káď na vodu. Zažehl
    svíci a místností se rozlilo příjemné světlo. „Počkejte tady chvíli, podomek vám přinese vodu.“
  </p>
  <p>Skutečně netrvalo dlouho a zaklepal mladík. Každou rukou, každou nohou, v zubech a na hlavě nesl po jednom džberu s
    vodou. Obdivným zamručením jsi ocenil jeho výkon a oddal se slasti koupele ⇒ N+1. Abychom dostáli přísloví, že
    čistota je půl zdraví, můžeš si přidat polovinu bodů Zdraví, které ti chybějí do maximálního počtu (zaokrouhluj, kam
    chceš).
  </p>
  <p>Nadýchané peřiny vypadají velice lákavě po té spoustě nocí strávených na cestách. Sice ses v nich ještě nevyspal,
    ale už se na to tak těšíš, ze si ty body připiš hned ⇒ N+1, ⇒ Z+1
  </p>
  <p>
    Pokud jsi neměl dole v lokále večeři, MĚL BY SES NAJÍST <a href="../880"><b>880</b></a>
  </p>
</div>

<div class="o-norikovi">
 <p><span class="text_6">„Tady něco je!“ zvolal najednou chlapík. „Ale ne, není to ono, je to jen nějaká červená šipka, ukazuje pod ten balvan s křížkem.“ „Hmmm, takovou už jsem taky našel, hledej dál, poklad tu někde musí být,“ mávl jsi rukou. „A co je tohle,“ řekl jsi za chvíli, „tady je na skále nějaký červený nápis. POKLAD JE POD KAMENEM. To nám tedy pomůže, to mě napadlo taky, že bude pod balvanem. Ale pod kterým, když jich je tu tolik?“</span>
  </p>
 <p><span class="text_6">Celý den jste prozkoumávali okolí, obrátili kdejaký balvan vlevo i vpravo od balvanu s křížkem. Jediné, co jsi našel, byl malý zelený kamínek kousek od něj. Můžeš si napsat zelený kamínek.</span>
  </p>
 <p>
    <span class="text_6">Nakonec jste zcela znavení rezignovaně usedli na balvan s křížkem.</span></p>
  <p><span class="text_6">A usnuli jste. Co uděláš ráno?</span></p>
  <p>
    <span class="text_6">Budete pokračovat v hledání <a class="rozcestník" href="../720"><b>720</b></a></span>
  </p>
  <p>
    <span class="text_6">Vydáš se radši na další cestu <a class="rozcestník" href="../674"><b>674</b></a></span>
  </p>
</div>

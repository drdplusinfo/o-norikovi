<div class="o-norikovi">
  <p><b>3</b></p>
  <p class="block_6">Postava zašla do dveří. Chvilku jsi slyšel nějaké handrkování. Otcovo klení. Maminčin vzlykot.
    Pak cizí hlas vyprávějící nějaký vtip. Výbuch smíchu. Ticho. Pořád ticho. Vešel jsi dovnitř. Rodiče leželi v
    posteli, na tvářích úsměv. Vypadalo to, že zemřeli šťastně.</p>
  <p class="block_7">Ty jsi pak převzal statek. Oženil ses s krásnou, štíhlou a milou dívkou. Kouzelník čas ji za
    pár let proměnil v ošklivou tlustou manželku, která tě nepustila ani do hospody. Oba bratři odešli ze statku,
    jen ty ses dřel na poli a staral se o ženu a děti, dokud ses znovu nesetkal se svým starým známým
    <a href="../282"><b>22</b></a></p>
</div>
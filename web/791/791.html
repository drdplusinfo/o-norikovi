<div class="o-norikovi">
  <p>Zaplať jeden měďák.</p>
  <p>
    Na tomto místě řeším poměrně zásadní dilema - jak popsat obsah knihy tak, abych nebyl nařčen ze špatného vlivu na
    děti, kterým se tento příběh náhodou dostane do ruky? Mohl bych zde samozřejmě napsat něco jako 'není-li ti ještě 7
    let, přeskoč na bod <a href="../854">854</a>, jinak čti dál', ale ani to by zvídavému dítěti nezabránilo podvodem se
    ke kontaminovanému textu dostat. Takže nejjednodušší bude popsat knihu takto: je v ní přesně to, co bys očekával od
    knihy, která se jmenuje Kamasutra. A pokud ti to není jasné, tak jsi ještě příliš mladý na to, aby ses tím zabýval.
  </p>
  <p>Otevřel jsi knihu a údivem otevřel ústa. To jsi netušil, co všechno dokáží lidé dělat, když jsou aspoň dva. Zvláště
    pak tě zaujal obrázek, na kterém... ale ne, řekli jsme si, že to nebudeme rozebírat.
  </p>
  <p>„Pane,“ poklepal ti na rameno vetešník, „nezlobte se, ale už více než hodinu prohlížíte jednu knihu. Víte, je
    poměrně pozdě a já jsem starý člověk...“
  </p>
  <p>
    Koupíš knihu (doplatíš 5 měďáků) <a class="rozcestník" href="../835"><b>835</b></a>
  </p>
  <p>
    Podíváš se na nějakou jinou <a class="rozcestník" href="../810"><b>810</b></a>
  </p>
</div>
